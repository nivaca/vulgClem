<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Amos</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Verba Amos, qui fuit in pastoribus de Thecue, quae vidit super
          Israël in diebus Oziae, regis Juda, et in diebus Jeroboam, filii Joas, regis Israël, ante
          duos annos terraemotus.<pc ana="#pilcrow"/>
        </ab>
        <ab xml:id="d1e37" n="2"> Et dixit : [Dominus de Sion rugiet,/ et de Jerusalem dabit vocem
          suam ;/ et luxerunt speciosa pastorum,/ et exsiccatus est vertex Carmeli./</ab>
        <ab xml:id="d1e40" n="3"> Haec dicit Dominus :/ Super tribus sceleribus Damasci,/ et super
          quatuor non convertam eum,/ eo quod trituraverint in plaustris ferreis Galaad./</ab>
        <ab xml:id="d1e43" n="4"> Et mittam ignem in domum Azaël,/ et devorabit domos Benadad./</ab>
        <ab xml:id="d1e46" n="5"> Et conteram vectem Damasci :/ et disperdam habitatorem de campo
          idoli,/ et tenentem sceptrum de domo voluptatis :/ et transferetur populus Syriae
          Cyrenen,/ dicit Dominus./</ab>
        <ab xml:id="d1e50" n="6"> Haec dicit Dominus :/ Super tribus sceleribus Gazae,/ et super
          quatuor non convertam eum,/ eo quod transtulerint captivitatem perfectam,/ ut concluderent
          eam in Idumaea./</ab>
        <ab xml:id="d1e53" n="7"> Et mittam ignem in murum Gazae,/ et devorabit aedes ejus./</ab>
        <ab xml:id="d1e56" n="8"> Et disperdam habitatorem de Azoto,/ et tenentem sceptrum de
          Ascalone :/ et convertam manum meam super Accaron,/ et peribunt reliqui Philisthinorum,/
          dicit Dominus Deus./</ab>
        <ab xml:id="d1e59" n="9"> Haec dicit Dominus :/ Super tribus sceleribus Tyri,/ et super
          quatuor non convertam eum,/ eo quod concluserint captivitatem perfectam in Idumaea,/ et
          non sint recordati foederis fratrum./</ab>
        <ab xml:id="d1e62" n="10"> Et mittam ignem in murum Tyri,/ et devorabit aedes ejus./</ab>
        <ab xml:id="d1e65" n="11"> Haec dicit Dominus :/ Super tribus sceleribus Edom,/ et super
          quatuor non convertam eum,/ eo quod persecutus sit in gladio fratrem suum,/ et violaverit
          misericordiam ejus,/ et tenuerit ultra furorem suum,/ et indignationem suam servaverit
          usque in finem./</ab>
        <ab xml:id="d1e69" n="12"> Mittam ignem in Theman,/ et devorabit aedes Bosrae./</ab>
        <ab xml:id="d1e72" n="13"> Haec dicit Dominus :/ Super tribus sceleribus filiorum Ammon,/ et
          super quatuor non convertam eum,/ eo quod dissecuerit praegnantes Galaad/ ad dilatandum
          terminum suum./</ab>
        <ab xml:id="d1e75" n="14"> Et succendam ignem in muro Rabba,/ et devorabit aedes ejus in
          ululatu in die belli,/ et in turbine in die commotionis./</ab>
        <ab xml:id="d1e78" n="15"> Et ibit Melchom in captivitatem,/ ipse et principes ejus simul,/
          dicit Dominus.]</ab>
      </div>
      <div xml:id="d1e82" type="chap" n="2">
        <ab xml:id="d1e84" n="1"> [Haec dicit Dominus :/ Super tribus sceleribus Moab,/ et super
          quatuor non convertam eum,/ eo quod incenderit ossa regis Idumaeae usque ad cinerem./</ab>
        <ab xml:id="d1e87" n="2"> Et mittam ignem in Moab,/ et devorabit aedes Carioth :/ et
          morietur in sonitu Moab, in clangore tubae./</ab>
        <ab xml:id="d1e90" n="3"> Et disperdam judicem de medio ejus,/ et omnes principes ejus
          interficiam cum eo,/ dicit Dominus.]<pc ana="#pilcrow"/>
        </ab>
        <ab xml:id="d1e94" n="4"> [Haec dicit Dominus :/ Super tribus sceleribus Juda,/ et super
          quatuor non convertam eum,/ eo quod abjecerit legem Domini/ et mandata ejus non
          custodierit :/ deceperant enim eos idola sua,/ post quae abierant patres eorum./</ab>
        <ab xml:id="d1e97" n="5"> Et mittam ignem in Juda,/ et devorabit aedes Jerusalem./</ab>
        <ab xml:id="d1e101" n="6"> Haec dicit Dominus :/ Super tribus sceleribus Israël,/ et super
          quatuor non convertam eum,/ pro eo quod vendiderit pro argento justum,/ et pauperem pro
          calceamentis./</ab>
        <ab xml:id="d1e104" n="7"> Qui conterunt super pulverem terrae capita pauperum,/ et viam
          humilium declinant :/ et filius ac pater ejus ierunt ad puellam,/ ut violarent nomen
          sanctum meum./</ab>
        <ab xml:id="d1e107" n="8"> Et super vestimentis pignoratis accubuerunt juxta omne altare,/
          et vinum damnatorum bibebant in domo Dei sui./</ab>
        <ab xml:id="d1e110" n="9"> Ego autem exterminavi Amorrhaeum a facie eorum,/ cujus altitudo,
          cedrorum altitudo ejus,/ et fortis ipse quasi quercus ;/ et contrivi fructum ejus
          desuper,/ et radices ejus subter./</ab>
        <ab xml:id="d1e113" n="10"> Ego sum qui ascendere vos feci de terra Aegypti,/ et duxi vos in
          deserto quadraginta annis,/ ut possideretis terram Amorrhaei./</ab>
        <ab xml:id="d1e116" n="11"> Et suscitavi de filiis vestris in prophetas,/ et de juvenibus
          vestris nazaraeos./ Numquid non ita est, filii Israël ? dicit Dominus./</ab>
        <ab xml:id="d1e120" n="12"> Et propinabitis nazaraeis vinum,/ et prophetis mandabitis,
          dicentes :/ Ne prophetetis./</ab>
        <ab xml:id="d1e123" n="13"> Ecce ego stridebo subter vos,/ sicut stridet plaustrum onustum
          foeno./</ab>
        <ab xml:id="d1e126" n="14"> Et peribit fuga a veloce,/ et fortis non obtinebit virtutem
          suam,/ et robustus non salvabit animam suam :/</ab>
        <ab xml:id="d1e129" n="15"> et tenens arcum non stabit,/ et velox pedibus suis non
          salvabitur,/ et ascensor equi non salvabit animam suam :/</ab>
        <ab xml:id="d1e132" n="16"> et robustus corde inter fortes nudus fugiet in illa die,/ dicit
          Dominus.]</ab>
      </div>
      <div xml:id="d1e136" type="chap" n="3">
        <ab xml:id="d1e138" n="1"> [Audite verbum quod locutus est Dominus super vos, filii Israël,/
          super omnem cognationem quam eduxi de terra Aegypti, dicens :/</ab>
        <ab xml:id="d1e141" n="2"> Tantummodo vos cognovi ex omnibus cognationibus terrae ;/ idcirco
          visitabo super vos omnes iniquitates vestras./</ab>
        <ab xml:id="d1e144" n="3"> Numquid ambulabunt duo pariter,/ nisi convenerit eis ?/</ab>
        <ab xml:id="d1e147" n="4"> numquid rugiet leo in saltu,/ nisi habuerit praedam ?/ numquid
          dabit catulus leonis vocem de cubili suo,/ nisi aliquid apprehenderit ?/</ab>
        <ab xml:id="d1e150" n="5"> numquid cadet avis in laqueum terrae/ absque aucupe ?/ numquid
          auferetur laqueus de terra/ antequam quid ceperit ?/</ab>
        <ab xml:id="d1e154" n="6"> si clanget tuba in civitate,/ et populus non expavescet ?/ si
          erit malum in civitate,/ quod Dominus non fecerit ?/</ab>
        <ab xml:id="d1e157" n="7"> Quia non facit Dominus Deus verbum,/ nisi revelaverit secretum
          suum ad servos suos prophetas./</ab>
        <ab xml:id="d1e160" n="8"> Leo rugiet, quis non timebit ?/ Dominus Deus locutus est, quis
          non prophetabit ?/</ab>
        <ab xml:id="d1e163" n="9"> Auditum facite in aedibus Azoti,/ et in aedibus terrae Aegypti,/
          et dicite : Congregamini super montes Samariae,/ et videte insanias multas in medio ejus,/
          et calumniam patientes in penetralibus ejus./</ab>
        <ab xml:id="d1e166" n="10"> Et nescierunt facere rectum, dicit Dominus,/ thesaurizantes
          iniquitatem et rapinas in aedibus suis./</ab>
        <ab xml:id="d1e169" n="11"> Propterea haec dicit Dominus Deus :/ Tribulabitur et circuietur
          terra :/ et detrahetur ex te fortitudo tua,/ et diripientur aedes tuae./</ab>
        <ab xml:id="d1e173" n="12"> Haec dicit Dominus :/ Quomodo si eruat pastor de ore leonis/ duo
          crura, aut extremum auriculae,/ sic eruentur filii Israël, qui habitant in Samaria/ in
          plaga lectuli, et in Damasci grabato./</ab>
        <ab xml:id="d1e176" n="13"> Audite, et contestamini in domo Jacob,/ dicit Dominus Deus
          exercituum ;/</ab>
        <ab xml:id="d1e179" n="14"> quia in die cum visitare coepero praevaricationes Israël,/ super
          eum visitabo, et super altaria Bethel ;/ et amputabuntur cornua altaris, et cadent in
          terram./</ab>
        <ab xml:id="d1e182" n="15"> Et percutiam domum hiemalem cum domo aestiva,/ et peribunt domus
          eburneae,/ et dissipabuntur aedes multae,/ dicit Dominus.]</ab>
      </div>
      <div xml:id="d1e186" type="chap" n="4">
        <ab xml:id="d1e188" n="1"> [Audite verbum hoc, vaccae pingues,/ quae estis in monte
          Samariae,/ quae calumniam facitis egenis/ et confringitis pauperes ;/ quae dicitis dominis
          vestris : Afferte, et bibemus./</ab>
        <ab xml:id="d1e191" n="2"> Juravit Dominus Deus in sancto suo,/ quia ecce dies venient super
          vos,/ et levabunt vos in contis,/ et reliquias vestras in ollis ferventibus./</ab>
        <ab xml:id="d1e194" n="3"> Et per aperturas exibitis altera contra alteram,/ et projiciemini
          in Armon,/ dicit Dominus.]<pc ana="#pilcrow"/>
        </ab>
        <ab xml:id="d1e198" n="4"> [Venite ad Bethel, et impie agite ;/ ad Galgalam, et multiplicate
          praevaricationem :/ et afferte mane victimas vestras,/ tribus diebus decimas
          vestras./</ab>
        <ab xml:id="d1e201" n="5"> Et sacrificate de fermentato laudem,/ et vocate voluntarias
          oblationes, et annuntiate ;/ sic enim voluistis, filii Israël,/ dicit Dominus Deus./</ab>
        <ab xml:id="d1e205" n="6"> Unde et ego dedi vobis stuporem dentium in cunctis urbibus
          vestris,/ et indigentiam panum in omnibus locis vestris ;/ et non estis reversi ad me,/
          dicit Dominus./</ab>
        <ab xml:id="d1e208" n="7"> Ego quoque prohibui a vobis imbrem,/ cum adhuc tres menses
          superessent usque ad messem :/ et plui super unam civitatem,/ et super alteram civitatem
          non plui ;/ pars una compluta est,/ et pars super quam non plui, aruit./</ab>
        <ab xml:id="d1e211" n="8"> Et venerunt duae et tres civitates ad unam civitatem/ ut biberent
          aquam, et non sunt satiatae ;/ et non redistis ad me,/ dicit Dominus./</ab>
        <ab xml:id="d1e214" n="9"> Percussi vos in vento urente, et in aurugine :/ multitudinem
          hortorum vestrorum et vinearum vestrarum,/ oliveta vestra et ficeta vestra comedit eruca
          :/ et non redistis ad me,/ dicit Dominus./</ab>
        <ab xml:id="d1e217" n="10"> Misi in vos mortem in via Aegypti ;/ percussi in gladio juvenes
          vestros,/ usque ad captivitatem equorum vestrorum,/ et ascendere feci putredinem castrorum
          vestrorum in nares vestras :/ et non redistis ad me,/ dicit Dominus./</ab>
        <ab xml:id="d1e220" n="11"> Subverti vos sicut subvertit Deus Sodomam et Gomorrham,/ et
          facti estis quasi torris raptus ab incendio :/ et non redistis ad me,/ dicit
          Dominus./</ab>
        <ab xml:id="d1e224" n="12"> Quapropter haec faciam tibi, Israël :/ postquam autem haec
          fecero tibi,/ praeparare in occursum Dei tui, Israël./</ab>
        <ab xml:id="d1e227" n="13"> Quia ecce formans montes,/ et creans ventum,/ et annuntians
          homini eloquium suum,/ faciens matutinam nebulam,/ et gradiens super excelsa terrae :/
          Dominus Deus exercituum nomen ejus.]</ab>
      </div>
      <div xml:id="d1e231" type="chap" n="5">
        <ab xml:id="d1e233" n="1"> [Audite verbum istud,/ quod ego levo super vos planctum :/ domus
          Israël cecidit,/ et non adjiciet ut resurgat./</ab>
        <ab xml:id="d1e236" n="2"> Virgo Israël projecta est in terram suam,/ non est qui suscitet
          eam./</ab>
        <ab xml:id="d1e239" n="3"> Quia haec dicit Dominus Deus :/ Urbs de qua egrediebantur mille,/
          relinquentur in ea centum ;/ et de qua egrediebantur centum,/ relinquentur in ea decem in
          domo Israël./</ab>
        <ab xml:id="d1e242" n="4"> Quia haec dicit Dominus domui Israël :/ Quaerite me, et
          vivetis./</ab>
        <ab xml:id="d1e245" n="5"> Et nolite quaerere Bethel,/ et in Galgalam nolite intrare,/ et in
          Bersabee non transibitis,/ quia Galgala captiva ducetur,/ et Bethel erit inutilis./</ab>
        <ab xml:id="d1e249" n="6"> Quaerite Dominum, et vivite/ (ne forte comburatur ut ignis domus
          Joseph, et devorabit,/ et non erit qui extinguat Bethel :/</ab>
        <ab xml:id="d1e252" n="7"> qui convertitis in absinthium judicium,/ et justitiam in terra
          relinquitis) :/</ab>
        <ab xml:id="d1e255" n="8"> facientem Arcturum et Orionem,/ et convertentem in mane
          tenebras,/ et diem in noctem mutantem ;/ qui vocat aquas maris,/ et effundit eas super
          faciem terrae ;/ Dominus nomen est ejus :/</ab>
        <ab xml:id="d1e258" n="9"> qui subridet vastitatem super robustum,/ et depopulationem super
          potentem affert./</ab>
        <ab xml:id="d1e261" n="10"> Odio habuerunt corripientem in porta,/ et loquentem perfecte
          abominati sunt./</ab>
        <ab xml:id="d1e264" n="11"> Idcirco, pro eo quod diripiebatis pauperem,/ et praedam electam
          tollebatis ab eo,/ domos quadro lapide aedificabitis,/ et non habitabitis in eis ;/ vineas
          plantabis amantissimas,/ et non bibetis vinum earum./</ab>
        <ab xml:id="d1e268" n="12"> Quia cognovi multa scelera vestra,/ et fortia peccata vestra :/
          hostes justi, accipientes munus,/ et pauperes deprimentes in porta./</ab>
        <ab xml:id="d1e271" n="13"> Ideo prudens in tempore illo tacebit,/ quia tempus malum
          est./</ab>
        <ab xml:id="d1e274" n="14"> Quaerite bonum, et non malum, ut vivatis ;/ et erit Dominus Deus
          exercituum vobiscum, sicut dixistis./</ab>
        <ab xml:id="d1e277" n="15"> Odite malum et diligite bonum,/ et constituite in porta judicium
          :/ si forte misereatur Dominus Deus exercituum reliquiis Joseph./</ab>
        <ab xml:id="d1e280" n="16"> Propterea haec dicit Dominus Deus exercituum, dominator :/ In
          omnibus plateis planctus ;/ et in cunctis quae foris sunt, dicetur : Vae, vae !/ et
          vocabunt agricolam ad luctum,/ et ad planctum eos qui sciunt plangere./</ab>
        <ab xml:id="d1e283" n="17"> Et in omnibus vineis erit planctus,/ quia pertransibo in medio
          tui,/ dicit Dominus.]<pc ana="#pilcrow"/>
        </ab>
        <ab xml:id="d1e288" n="18"> [Vae desiderantibus diem Domini !/ ad quid eam vobis ?/ Dies
          Domini ista, tenebrae, et non lux./</ab>
        <ab xml:id="d1e291" n="19"> Quomodo si fugiat vir a facie leonis,/ et occurrat ei ursus ;/
          et ingrediatur domum, et innitatur manu sua super parietem,/ et mordeat eum coluber./</ab>
        <ab xml:id="d1e294" n="20"> Numquid non tenebrae dies Domini, et non lux ;/ et caligo, et
          non splendor in ea ?/</ab>
        <ab xml:id="d1e297" n="21"> Odi, et projeci festivitates vestras,/ et non capiam odorem
          coetuum vestrorum./</ab>
        <ab xml:id="d1e300" n="22"> Quod si obtuleritis mihi holocautomata, et munera vestra,/ non
          suscipiam ;/ et vota pinguium vestrorum non respiciam./</ab>
        <ab xml:id="d1e303" n="23"> Aufer a me tumultum carminum tuorum ;/ et cantica lyrae tuae non
          audiam./</ab>
        <ab xml:id="d1e307" n="24"> Et revelabitur quasi aqua judicium,/ et justitia quasi torrens
          fortis./</ab>
        <ab xml:id="d1e310" n="25"> Numquid hostias et sacrificium obtulistis mihi/ in deserto
          quadraginta annis, domus Israël ?</ab>
        <ab xml:id="d1e313" n="26"> et portastis tabernaculum Moloch vestro,/ et imaginem idolorum
          vestrorum, sidus dei vestri,/ quae fecistis vobis./</ab>
        <ab xml:id="d1e316" n="27"> Et migrare vos faciam trans Damascum, dicit Dominus :/ Deus
          exercituum nomen ejus.]</ab>
      </div>
      <div xml:id="d1e321" type="chap" n="6">
        <ab xml:id="d1e323" n="1"> [Vae qui opulenti estis in Sion,/ et confiditis in monte Samariae
          :/ optimates capita populorum,/ ingredientes pompatice domum Israël !/</ab>
        <ab xml:id="d1e326" n="2"> Transite in Chalane, et videte,/ et ite inde in Emath magnam,/ et
          descendite in Geth Palaestinorum,/ et ad optima quaeque regna horum :/ si latior terminus
          eorum termino vestro est./</ab>
        <ab xml:id="d1e329" n="3"> Qui separati estis in diem malum,/ et appropinquatis solio
          iniquitatis ;/</ab>
        <ab xml:id="d1e332" n="4"> qui dormitis in lectis eburneis,/ et lascivitis in stratis
          vestris ;/ qui comeditis agnum de grege,/ et vitulos de medio armenti ;/</ab>
        <ab xml:id="d1e335" n="5"> qui canitis ad vocem psalterii,/ sicut David putaverunt se habere
          vasa cantici,/</ab>
        <ab xml:id="d1e339" n="6"> bibentes vinum in phialis,/ et optimo unguento delibuti,/ et
          nihil patiebantur super contritione Joseph./</ab>
        <ab xml:id="d1e342" n="7"> Quapropter nunc migrabunt in capite transmigrantium,/ et
          auferetur factio lascivientium./</ab>
        <ab xml:id="d1e345" n="8"> Juravit Dominus Deus in anima sua,/ dicit Dominus Deus exercituum
          :/ Detestor ego superbiam Jacob,/ et domos ejus odi,/ et tradam civitatem cum
          habitatoribus suis./</ab>
        <ab xml:id="d1e348" n="9"> Quod si reliqui fuerint decem viri in domo una,/ et ipsi
          morientur./</ab>
        <ab xml:id="d1e351" n="10"> Et tollet eum propinquus suus, et comburet eum,/ ut efferat ossa
          de domo ;/ et dicet ei, qui in penetralibus domus est :/ Numquid adhuc est penes te
          ?/</ab>
        <ab xml:id="d1e354" n="11"> Et respondebit : Finis est./ Et dicet ei : Tace,/ et non
          recorderis nominis Domini./</ab>
        <ab xml:id="d1e358" n="12"> Quia ecce Dominus mandabit,/ et percutiet domum majorem ruinis,/
          et domum minorem scissionibus./</ab>
        <ab xml:id="d1e361" n="13"> Numquid currere queunt in petris equi,/ aut arari potest in
          bubalis ?/ quoniam convertistis in amaritudinem judicium,/ et fructum justitiae in
          absinthium./</ab>
        <ab xml:id="d1e364" n="14"> Qui laetamini in nihilo ; qui dicitis :/ Numquid non in
          fortitudine nostra assumpsimus nobis cornua ?/</ab>
        <ab xml:id="d1e367" n="15"> Ecce enim suscitabo super vos, domus Israël,/ dicit Dominus Deus
          exercituum, gentem,/ et conteret vos ab introitu Emath usque ad torrentem deserti.]</ab>
      </div>
      <div xml:id="d1e371" type="chap" n="7">
        <ab xml:id="d1e373" n="1"> Haec ostendit mihi Dominus Deus : et ecce fictor locustae in
          principio germinantium serotini imbris, et ecce serotinus post tonsionem regis.</ab>
        <ab xml:id="d1e376" n="2"> Et factum est, cum consummasset comedere herbam terrae, dixi :
          Domine Deus, propitius esto, obsecro ; quis suscitabit Jacob, quia parvulus est ?</ab>
        <ab xml:id="d1e379" n="3"> Misertus est Dominus super hoc : Non erit, dixit Dominus.</ab>
        <ab xml:id="d1e382" n="4"> Haec ostendit mihi Dominus Deus : et ecce vocabat judicium ad
          ignem Dominus Deus ; et devoravit abyssum multam, et comedit simul partem.</ab>
        <ab xml:id="d1e385" n="5"> Et dixi : Domine Deus, quiesce, obsecro ; quis suscitabit Jacob,
          quia parvulus est ?</ab>
        <ab xml:id="d1e389" n="6"> Misertus est Dominus super hoc : Sed et istud non erit, dixit
          Dominus Deus.</ab>
        <ab xml:id="d1e392" n="7"> Haec ostendit mihi Dominus : et ecce Dominus stans super murum
          litum, et in manu ejus trulla caementarii.</ab>
        <ab xml:id="d1e395" n="8"> Et dixit Dominus ad me : Quid tu vides, Amos ? Et dixi : Trullam
          caementarii. Et dixit Dominus : [Ecce ego ponam trullam in medio populi mei Israël ;/ non
          adjiciam ultra superinducere eum./</ab>
        <ab xml:id="d1e398" n="9"> Et demolientur excelsa idoli,/ et sanctificationes Israël
          desolabuntur,/ et consurgam super domum Jeroboam in gladio.]</ab>
        <ab xml:id="d1e401" n="10"> Et misit Amasias, sacerdos Bethel, ad Jeroboam, regem Israël,
          dicens : Rebellavit contra te Amos in medio domus Israël ; non poterit terra sustinere
          universos sermones ejus.</ab>
        <ab xml:id="d1e404" n="11"> Haec enim dicit Amos : In gladio morietur Jeroboam, et Israël
          captivus migrabit de terra sua.</ab>
        <ab xml:id="d1e408" n="12"> Et dixit Amasias ad Amos : Qui vides, gradere : fuge in terram
          Juda, et comede ibi panem, et prophetabis ibi.</ab>
        <ab xml:id="d1e411" n="13"> Et in Bethel non adjicies ultra ut prophetes, quia sanctificatio
          regis est, et domus regni est.</ab>
        <ab xml:id="d1e414" n="14"> Responditque Amos, et dixit ad Amasiam : Non sum propheta, et
          non sum filius prophetae : sed armentarius ego sum vellicans sycomoros.</ab>
        <ab xml:id="d1e417" n="15"> Et tulit me Dominus cum sequerer gregem, et dixit Dominus ad me
          : Vade, propheta ad populum meum Israël.</ab>
        <ab xml:id="d1e420" n="16"> Et nunc audi verbum Domini : [Tu dicis : Non prophetabis super
          Israël,/ et non stillabis super domum idoli./</ab>
        <ab xml:id="d1e423" n="17"> Propter hoc haec dicit Dominus :/ Uxor tua in civitate
          fornicabitur,/ et filii tui et filiae tuae in gladio cadent,/ et humus tua funiculo
          metietur :/ et tu in terra polluta morieris,/ et Israël captivus migrabit de terra
          sua.]</ab>
      </div>
      <div xml:id="d1e427" type="chap" n="8">
        <ab xml:id="d1e429" n="1"> Haec ostendit mihi Dominus Deus : et ecce uncinus pomorum.</ab>
        <ab xml:id="d1e432" n="2"> Et dixit : Quid tu vides, Amos ? Et dixi : Uncinum pomorum. Et
          dixit Dominus ad me : [Venit finis super populum meum Israël ;/ non adjiciam ultra ut
          pertranseam eum./</ab>
        <ab xml:id="d1e435" n="3"> Et stridebunt cardines templi in die illa,/ dicit Dominus Deus :/
          multi morientur ;/ in omni loco projicietur silentium.]<pc ana="#pilcrow"/>
        </ab>
        <ab xml:id="d1e439" n="4"> [Audite hoc, qui conteritis pauperem,/ et deficere facitis egenos
          terrae,/</ab>
        <ab xml:id="d1e442" n="5"> dicentes : Quando transibit mensis,/ et venundabimus merces ?/ et
          sabbatum, et aperiemus frumentum,/ ut imminuamus mensuram, et augeamus siclum,/ et
          supponamus stateras dolosas,/</ab>
        <ab xml:id="d1e446" n="6"> ut possideamus in argento egenos et pauperes pro calceamentis,/
          et quisquilias frumenti vendamus ?/</ab>
        <ab xml:id="d1e449" n="7"> Juravit Dominus in superbiam Jacob :/ Si oblitus fuero usque ad
          finem omnia opera eorum./</ab>
        <ab xml:id="d1e452" n="8"> Numquid super isto non commovebitur terra,/ et lugebit omnis
          habitator ejus,/ et ascendet quasi fluvius universus,/ et ejicicetur, et defluet, quasi
          rivus Aegypti ?/</ab>
        <ab xml:id="d1e455" n="9"> Et erit in die illa, dicit Dominus Deus :/ occidet sol in
          meridie,/ et tenebrescere faciam terram in die luminis :/</ab>
        <ab xml:id="d1e458" n="10"> et convertam festivitates vestras in luctum,/ et omnia cantica
          vestra in planctum,/ et inducam super omne dorsum vestrum saccum,/ et super omne caput
          calvitium :/ et ponam eam quasi luctum unigeniti,/ et novissima ejus quasi diem
          amarum./</ab>
        <ab xml:id="d1e461" n="11"> Ecce dies veniunt, dicet Dominus,/ et mittam famem in terram :/
          non famem panis, neque sitim aquae,/ sed audiendi verbum Domini./</ab>
        <ab xml:id="d1e465" n="12"> Et commovebuntur a mari usque ad mare,/ et ab aquilone usque ad
          orientem :/ circuibunt quaerentes verbum Domini,/ et non invenient./</ab>
        <ab xml:id="d1e468" n="13"> In die illa deficient virgines pulchrae et adolescentes in
          siti,/</ab>
        <ab xml:id="d1e471" n="14"> qui jurant in delicto Samariae,/ et dicunt : Vivit Deus tuus,
          Dan,/ et vivit via Bersabee ;/ et cadent, et non resurgent ultra.]</ab>
      </div>
      <div xml:id="d1e475" type="chap" n="9">
        <ab xml:id="d1e477" n="1"> Vidi Dominum stantem super altare, et dixit : [Percute cardinem,/
          et commoveantur superliminaria :/ avaritia enim in capite omnium,/ et novissimum eorum in
          gladio interficiam ;/ non erit fuga eis./ Fugient, et non salvabitur ex eis qui
          fugerit./</ab>
        <ab xml:id="d1e480" n="2"> Si descenderint usque ad infernum,/ inde manus mea educet eos ;/
          et si ascenderint usque in caelum,/ inde detraham eos./</ab>
        <ab xml:id="d1e483" n="3"> Et si absconditi fuerint in vertice Carmeli,/ inde scrutans
          auferam eos ;/ et si celaverint se ab oculis meis in profundo maris,/ ibi mandabo
          serpenti, et mordebit eos./</ab>
        <ab xml:id="d1e486" n="4"> Et si abierint in captivitatem coram inimicis suis,/ ibi mandabo
          gladio, et occidet eos :/ et ponam oculos meos super eos in malum,/ et non in bonum./</ab>
        <ab xml:id="d1e489" n="5"> Et Dominus Deus exercituum, qui tangit terram, et tabescet,/ et
          lugebunt omnes habitantes in ea :/ et ascendet sicut rivus omnis,/ et defluet sicut
          fluvius Aegypti./</ab>
        <ab xml:id="d1e493" n="6"> Qui aedificat in caelo ascensionem suam,/ et fasciculum suum
          super terram fundavit ;/ qui vocat aquas maris,/ et effundit eas super faciem terrae :/
          Dominus nomen ejus./</ab>
        <ab xml:id="d1e496" n="7"> Numquid non ut filii Aethiopum/ vos estis mihi, filii Israël ?
          ait Dominus./ Numquid non Israël ascendere feci de terra Aegypti,/ et Palaestinos de
          Cappadocia,/ et Syros de Cyrene ?]<pc ana="#pilcrow"/>
        </ab>
        <ab xml:id="d1e500" n="8"> [Ecce oculi Domini Dei super regnum peccans :/ et conteram illud
          a facie terrae ;/ verumtamen conterens non conteram domum Jacob,/ dicit Dominus./</ab>
        <ab xml:id="d1e503" n="9"> Ecce enim mandabo ego,/ et concutiam in omnibus gentibus domum
          Israël,/ sicut concutitur triticum in cribro,/ et non cadet lapillus super terram./</ab>
        <ab xml:id="d1e506" n="10"> In gladio morientur omnes peccatores populi mei,/ qui dicunt :
          Non appropinquabit,/ et non veniet super nos malum./</ab>
        <ab xml:id="d1e509" n="11"> In die illa suscitabo tabernaculum David, quod cecidit :/ et
          reaedificabo aperturas murorum ejus,/ et ea quae corruerant instaurabo :/ et reaedificabo
          illud sicut in diebus antiquis,/</ab>
        <ab xml:id="d1e513" n="12"> ut possideant reliquias Idumaeae, et omnes nationes :/ eo quod
          invocatum sit nomen meum super eos,/ dicit Dominus faciens haec./</ab>
        <ab xml:id="d1e516" n="13"> Ecce dies veniunt, dicit Dominus,/ et comprehendet arator
          messorem,/ et calcator uvae mittentem semen :/ et stillabunt montes dulcedinem,/ et omnes
          colli culti erunt./</ab>
        <ab xml:id="d1e519" n="14"> Et convertam captivitatem populi mei Israël ;/ et aedificabunt
          civitates desertas, et inhabitabunt ;/ et plantabunt vineas, et bibent vinum earum,/ et
          facient hortos, et comedent fructus eorum./</ab>
        <ab xml:id="d1e522" n="15"> Et plantabo eos super humum suam,/ et non evellam eos ultra de
          terra sua, quam dedi eis,/ dicit Dominus Deus tuus.]</ab>
      </div>


    </body>
  </text>
</TEI>
