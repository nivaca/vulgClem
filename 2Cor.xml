<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>II Corinthios</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Paulus, Apostolus Jesu Christi per voluntatem Dei, et Timotheus
          frater, ecclesiae Dei, quae est Corinthi cum omnibus sanctis, qui sunt in universa
          Achaia.</ab>
        <ab xml:id="d1e36" n="2">Gratia vobis, et pax a Deo Patre nostro, et Domino Jesu
            Christo.
        </ab>
        <ab xml:id="d1e40" n="3">Benedictus Deus et Pater Domini nostri Jesu Christi, Pater
          misericordiarum, et Deus totius consolationis,</ab>
        <ab xml:id="d1e43" n="4">qui consolatur nos in omni tribulatione nostra: ut possimus et
          ipsi consolari eos qui in omni pressura sunt, per exhortationem, qua exhortamur et ipsi a
          Deo.</ab>
        <ab xml:id="d1e46" n="5">Quoniam sicut abundant passiones Christi in nobis: ita et per
          Christum abundat consolatio nostra.</ab>
        <ab xml:id="d1e50" n="6">Sive autem tribulamur pro vestra exhortatione et salute, sive
          consolamur pro vestra consolatione, sive exhortamur pro vestra exhortatione et salute,
          quae operatur tolerantiam earumdem passionum, quas et nos patimur : </ab>
        <ab xml:id="d1e53" n="7">ut spes nostra firma sit pro vobis: scientes quod sicut socii
          passionum estis, sic eritis et consolationis.</ab>
        <ab xml:id="d1e56" n="8">Non enim volumus ignorare vos, fratres, de tribulatione nostra,
          quae facta est in Asia, quoniam supra modum gravati sumus supra virtutem, ita ut taederet
          nos etiam vivere.</ab>
        <ab xml:id="d1e59" n="9">Sed ipsi in nobismetipsis responsum mortis habuimus, ut non simus
          fidentes in nobis, sed in Deo, qui suscitat mortuos : </ab>
        <ab xml:id="d1e62" n="10"> qui de tantis periculis nos eripuit, et eruit: in quem speramus
          quoniam et adhuc eripiet,</ab>
        <ab xml:id="d1e65" n="11"> adjuvantibus et vobis in oratione pro nobis: ut ex multorum
          personis, ejus quae in nobis est donationis, per multos gratiae agantur pro nobis.<pc
            ana="#pilcrow"/>
        </ab>
        <ab xml:id="d1e70" n="12"> Nam gloria nostra haec est: testimonium conscientiae nostrae,
          quod in simplicitate cordis et sinceritate Dei, et non in sapientia carnali, sed in gratia
          Dei, conversati sumus in hoc mundo: abundantius autem ad vos.</ab>
        <ab xml:id="d1e73" n="13"> Non enim alia scribimus vobis, quam quae legistis, et
          cognovistis. Spero autem quod usque in finem cognoscetis,</ab>
        <ab xml:id="d1e76" n="14"> sicut et cognovistis nos ex parte, quod gloria vestra sumus,
          sicut et vos nostra, in die Domini nostri Jesu Christi.</ab>
        <ab xml:id="d1e79" n="15"> Et hac confidentia volui prius venire ad vos, ut secundam gratiam
          haberetis : </ab>
        <ab xml:id="d1e82" n="16"> et per vos transire in Macedoniam, et iterum a Macedonia venire
          ad vos, et a vobis deduci in Judaeam.</ab>
        <ab xml:id="d1e85" n="17"> Cum ergo hoc voluissem, numquid levitate usus sum? aut quae
          cogito, secundum carnem cogito, ut sit apud me Est et Non ?</ab>
        <ab xml:id="d1e89" n="18"> Fidelis autem Deus, quia sermo noster, qui fuit apud vos, non est
          in illo Est et Non.</ab>
        <ab xml:id="d1e92" n="19"> Dei enim Filius Jesus Christus, qui in vobis per nos praedicatus
          est, per me, et Silvanum, et Timotheum, non fuit Est et Non, sed Est in illo fuit.</ab>
        <ab xml:id="d1e95" n="20"> Quotquot enim promissiones Dei sunt, in illo Est: ideo et per
          ipsum Amen Deo ad gloriam nostram.</ab>
        <ab xml:id="d1e98" n="21"> Qui autem confirmat nos vobiscum in Christo, et qui unxit nos
          Deus : </ab>
        <ab xml:id="d1e101" n="22"> qui et signavit nos, et dedit pignus Spiritus in cordibus
            nostris.
        </ab>
        <ab xml:id="d1e105" n="23"> Ego autem testem Deum invoco in animam meam, quod parcens vobis,
          non veni ultra Corinthum: non quia dominamur fidei vestae, sed adjutores sumus gaudii
          vestri: nam fide statis.</ab>
      </div>
      <div xml:id="d1e109" type="chap" n="2">
        <ab xml:id="d1e111" n="1">Statui autem hoc ipsum apud me, ne iterum in tristitia venirem ad
          vos.</ab>
        <ab xml:id="d1e114" n="2">Si enim ego contristo vos: et quis est, qui me laetificet, nisi
          qui contristatur ex me ?</ab>
        <ab xml:id="d1e117" n="3">Et hoc ipsum scripsi vobis, ut non cum venero, tristitiam super
          tristitiam habeam, de quibus oportuerat me gaudere: confidens in omnibus vobis, quia meum
          gaudium, omnium vestrum est.</ab>
        <ab xml:id="d1e120" n="4">Nam ex multa tribulatione et angustia cordis scripsi vobis per
          multas lacrimas: non ut contristemini, sed ut sciatis, quam caritatem habeam abundantius
          in vobis.
        </ab>
        <ab xml:id="d1e124" n="5">Si quis autem contristavit, non me contristavit: sed ex parte,
          ut non onerem omnes vos.</ab>
        <ab xml:id="d1e128" n="6">Sufficit illi, qui ejusmodi est, objurgatio haec, quae fit a
          pluribus : </ab>
        <ab xml:id="d1e131" n="7">ita ut e contrario magis donetis, et consolemini, ne forte
          abundantiori tristitia absorbeatur qui ejusmodi est.</ab>
        <ab xml:id="d1e134" n="8">Propter quod obsecro vos, ut confirmetis in illum caritatem.</ab>
        <ab xml:id="d1e137" n="9">Ideo enim et scripsi, ut cognoscam experimentum vestrum, an in
          omnibus obedientes sitis.</ab>
        <ab xml:id="d1e140" n="10"> Cui autem aliquid donastis, et ego: nam et ego quod donavi, si
          quid donavi, propter vos in persona Christi,</ab>
        <ab xml:id="d1e143" n="11"> ut non circumveniamur a Satana: non enim ignoramus cogitationes
            ejus.
        </ab>
        <ab xml:id="d1e148" n="12"> Cum venissem autem Troadem propter Evangelium Christi, et ostium
          mihi apertum esset in Domino,</ab>
        <ab xml:id="d1e151" n="13"> non habui requiem spiritui meo, eo quod non invenerim Titum
          fratrem meum, sed valefaciens eis, profectus sum in Macedoniam.</ab>
        <ab xml:id="d1e154" n="14"> Deo autem gratias, qui semper triumphat nos in Christo Jesu, et
          odorem notitiae suae manifestat per nos in omni loco : </ab>
        <ab xml:id="d1e157" n="15"> quia Christi bonus odor sumus Deo in iis qui salvi fiunt, et in
          iis qui pereunt : </ab>
        <ab xml:id="d1e160" n="16"> aliis quidem odor mortis in mortem: aliis autem odor vitae in
          vitam. Et ad haec quis tam idoneus ?</ab>
        <ab xml:id="d1e163" n="17"> non enim sumus sicut plurimi, adulterantes verbum Dei, sed ex
          sinceritate, sed sicut ex Deo, coram Deo, in Christo loquimur.</ab>
      </div>
      <div xml:id="d1e167" type="chap" n="3">
        <ab xml:id="d1e169" n="1">Incipimus iterum nosmetipsos commendare? aut numquid egemus
          (sicut quidam) commendatitiis epistolis ad vos, aut ex vobis ?</ab>
        <ab xml:id="d1e172" n="2">Epistola nostra vos estis, scripta in cordibus nostris, quae
          scitur, et legitur ab omnibus hominibus : </ab>
        <ab xml:id="d1e175" n="3">manifestati quod epistola estis Christi, ministrata a nobis, et
          scripta non atramento, sed Spiritu Dei vivi: non in tabulis lapideis, sed in tabulis
          cordis carnalibus.
        </ab>
        <ab xml:id="d1e179" n="4">Fiduciam autem talem habemus per Christum ad Deum : </ab>
        <ab xml:id="d1e182" n="5">non quod sufficientes simus cogitare aliquid a nobis, quasi ex
          nobis: sed sufficientia nostra ex Deo est : </ab>
        <ab xml:id="d1e186" n="6">qui et idoneos nos fecit ministros novi testamenti: non littera,
          sed Spiritu: littera enim occidit, Spiritus autem vivificat.</ab>
        <ab xml:id="d1e189" n="7">Quod si ministratio mortis litteris deformata in lapidibus fuit
          in gloria, ita ut non possent intendere filii Israël in faciem Moysi propter gloriam
          vultus ejus, quae evacuatur : </ab>
        <ab xml:id="d1e192" n="8">quomodo non magis ministratio Spiritus erit in gloria ?</ab>
        <ab xml:id="d1e195" n="9">Nam si ministratio damnationis gloria est: multo magis abundat
          ministerium justitiae in gloria.</ab>
        <ab xml:id="d1e198" n="10"> Nam nec glorificatum est, quod claruit in hac parte, propter
          excellentem gloriam.</ab>
        <ab xml:id="d1e201" n="11"> Si enim quod evacuatur, per gloriam est: multo magis quod
          manet, in gloria est.
        </ab>
        <ab xml:id="d1e206" n="12"> Habentes igitur talem spem, multa fiducia utimur : </ab>
        <ab xml:id="d1e209" n="13"> et non sicut Moyses ponebat velamen super faciem suam, ut non
          intenderent filii Israël in faciem ejus, quod evacuatur,</ab>
        <ab xml:id="d1e212" n="14"> sed obtusi sunt sensus eorum. Usque in hodiernum enim diem,
          idipsum velamen in lectione veteris testamenti manet non revelatum (quoniam in Christo
          evacuatur),</ab>
        <ab xml:id="d1e215" n="15"> sed usque in hodiernum diem, cum legitur Moyses, velamen positum
          est super cor eorum.</ab>
        <ab xml:id="d1e218" n="16"> Cum autem conversus fuerit ad Dominum, auferetur velamen.</ab>
        <ab xml:id="d1e221" n="17"> Dominus autem Spiritus est: ubi autem Spiritus Domini, ibi
          libertas.</ab>
        <ab xml:id="d1e225" n="18"> Nos vero omnes, revelata facie gloriam Domini speculantes, in
          eamdem imaginem transformamur a claritate in claritatem, tamquam a Domini Spiritu.</ab>
      </div>
      <div xml:id="d1e229" type="chap" n="4">
        <ab xml:id="d1e231" n="1">Ideo habentes administrationem, juxta quod misericordiam
          consecuti sumus, non deficimus,</ab>
        <ab xml:id="d1e234" n="2">sed abdicamus occulta dedecoris, non ambulantes in astutia, neque
          adulterantes verbum Dei, sed in manifestatione veritatis commendantes nosmetipsos ad omnem
          conscientiam hominum coram Deo.</ab>
        <ab xml:id="d1e237" n="3">Quod si etiam opertum est Evangelium nostrum, in iis, qui
          pereunt, est opertum : </ab>
        <ab xml:id="d1e240" n="4">in quibus Deus hujus saeculi excaecavit mentes infidelium, ut non
          fulgeat illis illuminatio Evangelii gloriae Christi, qui est imago Dei.</ab>
        <ab xml:id="d1e243" n="5">Non enim nosmetipsos praedicamus, sed Jesum Christum Dominum
          nostrum: nos autem servos vestros per Jesum : </ab>
        <ab xml:id="d1e247" n="6">quoniam Deus, qui dixit de tenebris lucem splendescere, ipse
          illuxit in cordibus nostris ad illuminationem scientiae claritatis Dei, in facie Christi
            Jesu.
        </ab>
        <ab xml:id="d1e251" n="7">Habemus autem thesaurum istum in vasis fictilibus: ut sublimitas
          sit virtutis Dei, et non ex nobis.</ab>
        <ab xml:id="d1e254" n="8">In omnibus tribulationem patimur, sed non angustiamur : 
          aporiamur, sed non destituimur : </ab>
        <ab xml:id="d1e257" n="9">persecutionem patimur, sed non derelinquimur: dejicimur, sed non
          perimus : </ab>
        <ab xml:id="d1e260" n="10"> semper mortificationem Jesu in corpore nostro circumferentes, ut
          et vita Jesu manifestetur in corporibus nostris.</ab>
        <ab xml:id="d1e263" n="11"> Semper enim nos, qui vivimus, in mortem tradimur propter Jesum : 
          ut et vita Jesu manifestetur in carne nostra mortali.</ab>
        <ab xml:id="d1e267" n="12"> Ergo mors in nobis operatur, vita autem in vobis.</ab>
        <ab xml:id="d1e270" n="13"> Habentes autem eumdem spiritum fidei, sicut scriptum est : 
          Credidi, propter quod locutus sum: et nos credimus, propter quod et loquimur : </ab>
        <ab xml:id="d1e273" n="14"> scientes quoniam qui suscitavit Jesum, et nos cum Jesu
          suscitabit, et constituet vobiscum.</ab>
        <ab xml:id="d1e276" n="15"> Omnia enim propter vos: ut gratia abundans, per multos in
          gratiarum actione, abundet in gloriam Dei.</ab>
        <ab xml:id="d1e279" n="16"> Propter quod non deficimus: sed licet is, qui foris est, noster
          homo corrumpatur, tamen is, qui intus est, renovatur de die in diem.</ab>
        <ab xml:id="d1e282" n="17"> Id enim, quod in praesenti est momentaneum et leve tribulationis
          nostrae, supra modum in sublimitate aeternum gloriae pondus operatur in nobis,</ab>
        <ab xml:id="d1e286" n="18"> non contemplantibus nobis quae videntur, sed quae non videntur.
          Quae enim videntur, temporalia sunt: quae autem non videntur, aeterna sunt.</ab>
      </div>
      <div xml:id="d1e290" type="chap" n="5">
        <ab xml:id="d1e292" n="1">Scimus enim quoniam si terrestris domus nostra hujus habitationis
          dissolvatur, quod aedificationem ex Deo habemus, domum non manufactam, aeternam in
          caelis.</ab>
        <ab xml:id="d1e295" n="2">Nam et in hoc ingemiscimus, habitationem nostram, quae de caelo
          est, superindui cupientes : </ab>
        <ab xml:id="d1e298" n="3">si tamen vestiti, non nudi inveniamur.</ab>
        <ab xml:id="d1e301" n="4">Nam et qui sumus in hoc tabernaculo, ingemiscimus gravati: eo
          quod nolumus expoliari, sed supervestiri, ut absorbeatur quod mortale est, a vita.</ab>
        <ab xml:id="d1e304" n="5">Qui autem efficit nos in hoc ipsum, Deus, qui dedit nobis pignus
          Spiritus.</ab>
        <ab xml:id="d1e308" n="6">Audentes igitur semper, scientes quoniam dum sumus in corpore,
          peregrinamur a Domino</ab>
        <ab xml:id="d1e311" n="7">(per fidem enim ambulamus, et non per speciem) : </ab>
        <ab xml:id="d1e314" n="8">audemus autem, et bonam voluntatem habemus magis peregrinari a
          corpore, et praesentes esse ad Dominum.</ab>
        <ab xml:id="d1e317" n="9">Et ideo contendimus, sive absentes, sive praesentes, placere
          illi.</ab>
        <ab xml:id="d1e320" n="10"> Omnes enim nos manifestari oportet ante tribunal Christi, ut
          referat unusquisque propria corporis, prout gessit, sive bonum, sive malum.<pc
            ana="#pilcrow"/>
        </ab>
        <ab xml:id="d1e324" n="11"> Scientes ergo timorem Domini, hominibus suademus, Deo autem
          manifesti sumus. Spero autem et in conscientiis vestris manifestos nos esse.</ab>
        <ab xml:id="d1e328" n="12"> Non iterum commendamus nos vobis, sed occasionem damus vobis
          gloriandi pro nobis: ut habeatis ad eos qui in facie gloriantur, et non in corde.</ab>
        <ab xml:id="d1e331" n="13"> Sive enim mente excedimus Deo: sive sobrii sumus, vobis.</ab>
        <ab xml:id="d1e334" n="14"> Caritas enim Christi urget nos: aestimantes hoc, quoniam si
          unus pro omnibus mortuus est, ergo omnes mortui sunt : </ab>
        <ab xml:id="d1e337" n="15"> et pro omnibus mortuus est Christus: ut, et qui vivunt, jam non
          sibi vivant, sed ei qui pro ipsis mortuus est et resurrexit.</ab>
        <ab xml:id="d1e340" n="16"> Itaque nos ex hoc neminem novimus secundum carnem. Et si
          cognovimus secundum carnem Christum, sed nunc jam non novimus.</ab>
        <ab xml:id="d1e343" n="17"> Si qua ergo in Christo nova creatura, vetera transierunt: ecce
          facta sunt omnia nova.</ab>
        <ab xml:id="d1e347" n="18"> Omnia autem ex Deo, qui nos reconciliavit sibi per Christum: et
          dedit nobis ministerium reconciliationis,</ab>
        <ab xml:id="d1e350" n="19"> quoniam quidem Deus erat in Christo mundum reconcilians sibi,
          non reputans illis delicta ipsorum, et posuit in nobis verbum reconciliationis.</ab>
        <ab xml:id="d1e353" n="20"> Pro Christo ergo legatione fungimur, tamquam Deo exhortante per
          nos. Obsecramus pro Christo, reconciliamini Deo.</ab>
        <ab xml:id="d1e356" n="21"> Eum, qui non noverat peccatum, pro nobis peccatum fecit, ut nos
          efficeremur justitia Dei in ipso.</ab>
      </div>
      <div xml:id="d1e361" type="chap" n="6">
        <ab xml:id="d1e363" n="1">Adjuvantes autem exhortamur ne in vacuum gratiam Dei
          recipiatis.</ab>
        <ab xml:id="d1e366" n="2">Ait enim: Tempore accepto exaudivi te, et in die salutis adjuvi
          te. Ecce nunc tempus acceptabile, ecce nunc dies salutis.</ab>
        <ab xml:id="d1e369" n="3">Nemini dantes ullam offensionem, ut non vituperetur ministerium
          nostrum : </ab>
        <ab xml:id="d1e372" n="4">sed in omnibus exhibeamus nosmetipsos sicut Dei ministros in
          multa patientia, in tribulationibus, in necessitatibus, in angustiis,</ab>
        <ab xml:id="d1e375" n="5">in plagis, in carceribus, in seditionibus, in laboribus, in
          vigiliis, in jejuniis,</ab>
        <ab xml:id="d1e379" n="6">in castitate, in scientia, in longanimitate, in suavitate, in
          Spiritu Sancto, in caritate non ficta,</ab>
        <ab xml:id="d1e382" n="7">in verbo veritatis, in virtute Dei, per arma justitiae a dextris
          et a sinistris,</ab>
        <ab xml:id="d1e385" n="8">per gloriam, et ignobilitatem, per infamiam, et bonam famam: ut
          seductores, et veraces, sicut qui ignoti, et cogniti : </ab>
        <ab xml:id="d1e388" n="9">quasi morientes, et ecce vivimus: ut castigati, et non
          mortificati : </ab>
        <ab xml:id="d1e391" n="10"> quasi tristes, semper autem gaudentes: sicut egentes, multos
          autem locupletantes: tamquam nihil habentes, et omnia possidentes.
        </ab>
        <ab xml:id="d1e395" n="11"> Os nostrum patet ad vos, o Corinthii ; cor nostrum dilatatum
          est.</ab>
        <ab xml:id="d1e399" n="12"> Non angustiamini in nobis: angustiamini autem in visceribus
          vestris : </ab>
        <ab xml:id="d1e402" n="13"> eamdem autem habentes remunerationem, tamquam filiis dico,
          dilatamini et vos.
        </ab>
        <ab xml:id="d1e406" n="14"> Nolite jugum ducere cum infidelibus. Quae enim participatio
          justitiae cum iniquitate? aut quae societas luci ad tenebras ?</ab>
        <ab xml:id="d1e409" n="15"> quae autem conventio Christi ad Belial? aut quae pars fideli
          cum infideli ?</ab>
        <ab xml:id="d1e412" n="16"> qui autem consensus templo Dei cum idolis? vos enim estis
          templum Dei vivi, sicut dicit Deus: [Quoniam inhabitabo in illis, et inambulabo inter
          eos,/ et ero illorum Deus, et ipsi erunt mihi populus./</ab>
        <ab xml:id="d1e415" n="17"> Propter quod exite de medio eorum,/ et separamini, dicit
          Dominus,/ et immundum ne tetigeritis : /</ab>
        <ab xml:id="d1e419" n="18"> et ego recipiam vos : / et ero vobis in patrem,/ et vos eritis
          mihi in filios et filias,/ dicit Dominus omnipotens.]</ab>
      </div>
      <div xml:id="d1e423" type="chap" n="7">
        <ab xml:id="d1e425" n="1">Has ergo habentes promissiones, carissimi, mundemus nos ab omni
          inquinamento carnis et spiritus, perficientes sanctificationem in timore Dei.</ab>
        <ab xml:id="d1e428" n="2">Capite nos. Neminem laesimus, neminem corrupimus, neminem
          circumvenimus.</ab>
        <ab xml:id="d1e431" n="3">Non ad condemnationem vestram dico: praediximus enim quod in
          cordibus nostris estis ad commoriendum et ad convivendum.</ab>
        <ab xml:id="d1e434" n="4">Multa mihi fiducia est apud vos, multa mihi gloriatio pro vobis : 
          repletus sum consolatione ; superabundo gaudio in omni tribulatione nostra.</ab>
        <ab xml:id="d1e437" n="5">Nam et cum venissemus in Macedoniam, nullam requiem habuit caro
          nostra, sed omnem tribulationem passi sumus: foris pugnae, intus timores.</ab>
        <ab xml:id="d1e441" n="6">Sed qui consolatur humiles, consolatus est nos Deus in adventu
          Titi.</ab>
        <ab xml:id="d1e444" n="7">Non solum autem in adventu ejus, sed etiam in consolatione, qua
          consolatus est in vobis, referens nobis vestrum desiderium, vestrum fletum, vestram
          aemulationem pro me, ita ut magis gauderem.
        </ab>
        <ab xml:id="d1e448" n="8">Quoniam etsi contristavi vos in epistola, non me poenitet: etsi
          poeniteret, videns quod epistola illa (etsi ad horam) vos contristavit,</ab>
        <ab xml:id="d1e451" n="9">nunc gaudeo: non quia contristati estis, sed quia contristati
          estis ad poenitentiam. Contristati enim estis ad Deum, ut in nullo detrimentum patiamini
          ex nobis.</ab>
        <ab xml:id="d1e454" n="10"> Quae enim secundum Deum tristitia est, poenitentiam in salutem
          stabilem operatur: saeculi autem tristitia mortem operatur.</ab>
        <ab xml:id="d1e457" n="11"> Ecce enim hoc ipsum, secundum Deum contristari vos, quantam in
          vobis operatur sollicitudinem: sed defensionem, sed indignationem, sed timorem, sed
          desiderium, sed aemulationem, sed vindictam: in omnibus exhibuistis vos incontaminatos
          esse negotio.</ab>
        <ab xml:id="d1e461" n="12"> Igitur, etsi scripsi vobis, non propter eum qui fecit injuriam,
          nec propter eum qui passus est: sed ad manifestandam sollicitudinem nostram, quam habemus
          pro vobis</ab>
        <ab xml:id="d1e464" n="13"> coram Deo: ideo consolati sumus. In consolatione autem nostra,
          abundantius magis gavisi sumus super gaudio Titi, quia refectus est spiritus ejus ab
          omnibus vobis : </ab>
        <ab xml:id="d1e467" n="14"> et si quid apud illum de vobis gloriatus sum, non sum confusus : 
          sed sicut omnia vobis in veritate locuti sumus, ita et gloriatio nostra, quae fuit ad
          Titum, veritas facta est,</ab>
        <ab xml:id="d1e470" n="15"> et viscera ejus abundantius in vobis sunt, reminiscentis omnium
          vestrum obedientiam: quomodo cum timore et tremore excepistis illum.</ab>
        <ab xml:id="d1e473" n="16"> Gaudeo quod in omnibus confido in vobis.</ab>
      </div>
      <div xml:id="d1e477" type="chap" n="8">
        <ab xml:id="d1e479" n="1">Notam autem facimus vobis, fratres, gratiam Dei, quae data est in
          ecclesiis Macedoniae : </ab>
        <ab xml:id="d1e482" n="2">quod in multo experimento tribulationis abundantia gaudii ipsorum
          fuit, et altissima paupertas eorum, abundavit in divitias simplicitatis eorum : </ab>
        <ab xml:id="d1e485" n="3">quia secundum virtutem testimonium illis reddo, et supra virtutem
          voluntarii fuerunt,</ab>
        <ab xml:id="d1e488" n="4">cum multa exhortatione obsecrantes nos gratiam, et
          communicationem ministerii, quod fit in sanctos.</ab>
        <ab xml:id="d1e491" n="5">Et non sicut speravimus, sed semetipsos dederunt primum Domino,
          deinde nobis per voluntatem Dei,</ab>
        <ab xml:id="d1e495" n="6">ita ut rogaremus Titum, ut quemadmodum coepit, ita et perficiat
          in vobis etiam gratiam istam.</ab>
        <ab xml:id="d1e498" n="7">Sed sicut in omnibus abundatis fide, et sermone, et scientia, et
          omni sollicitudine, insuper et caritate vestra in nos, ut et in hac gratia abundetis.</ab>
        <ab xml:id="d1e501" n="8">Non quasi imperans dico: sed per aliorum sollicitudinem, etiam
          vestrae caritatis ingenium bonum comprobans.</ab>
        <ab xml:id="d1e504" n="9">Scitis enim gratiam Domini nostri Jesu Christi, quoniam propter
          vos egenus factus est, cum esset dives, ut illius inopia vos divites essetis.</ab>
        <ab xml:id="d1e507" n="10"> Et consilium in hoc do: hoc enim vobis utile est, qui non solum
          facere, sed et velle coepistis ab anno priore : </ab>
        <ab xml:id="d1e510" n="11"> nunc vero et facto perficite: ut quemadmodum promptus est
          animus voluntatis, ita sit et perficiendi ex eo quod habetis.</ab>
        <ab xml:id="d1e514" n="12"> Si enim voluntas prompta est, secundum id quod habet, accepta
          est, non secundum id quod non habet.</ab>
        <ab xml:id="d1e517" n="13"> Non enim ut aliis sit remissio, vobis autem tribulatio, sed ex
          aequalitate.</ab>
        <ab xml:id="d1e520" n="14"> In praesenti tempore vestra abundantia illorum inopiam suppleat
         : ut et illorum abundantia vestrae inopiae sit supplementum, ut fiat aequalitas, sicut
          scriptum est : </ab>
        <ab xml:id="d1e523" n="15"> Qui multum, non abundavit: et qui modicum, non minoravit.<pc
            ana="#pilcrow"/>
        </ab>
        <ab xml:id="d1e527" n="16"> Gratias autem Deo, qui dedit eamdem sollicitudinem pro vobis in
          corde Titi,</ab>
        <ab xml:id="d1e530" n="17"> quoniam exhortationem quidem suscepit: sed cum sollicitior
          esset, sua voluntate profectus est ad vos.</ab>
        <ab xml:id="d1e534" n="18"> Misimus etiam cum illo fratrem, cujus laus est in Evangelio per
          omnes ecclesias : </ab>
        <ab xml:id="d1e537" n="19"> non solum autem, sed et ordinatus est ab ecclesiis comes
          peregrinationis nostrae in hanc gratiam, quae ministratur a nobis ad Domini gloriam, et
          destinatam voluntatem nostram : </ab>
        <ab xml:id="d1e540" n="20"> devitantes hoc, ne quis nos vituperet in hac plenitudine, quae
          ministratur a nobis.</ab>
        <ab xml:id="d1e543" n="21"> Providemus enim bona non solum coram Deo, sed etiam coram
          hominibus.</ab>
        <ab xml:id="d1e546" n="22"> Misimus autem cum illis et fratrem nostrum, quem probavimus in
          multis saepe sollicitum esse: nunc autem multo sollicitiorem, confidentia multa in
          vos,</ab>
        <ab xml:id="d1e549" n="23"> sive pro Tito, qui est socius meus, et in vos adjutor, sive
          fratres nostri, Apostoli ecclesiarum, gloria Christi.</ab>
        <ab xml:id="d1e553" n="24"> Ostensionem ergo, quae est caritatis vestrae, et nostrae gloriae
          pro vobis, in illos ostendite in faciem ecclesiarum.</ab>
      </div>
      <div xml:id="d1e557" type="chap" n="9">
        <ab xml:id="d1e559" n="1">Nam de ministerio, quod fit in sanctos ex abundanti est mihi
          scribere vobis.</ab>
        <ab xml:id="d1e562" n="2">Scio enim promptum animum vestrum: pro quo de vobis glorior apud
          Macedones. Quoniam et Achaia parata est ab anno praeterito, et vestra aemulatio provocavit
          plurimos.</ab>
        <ab xml:id="d1e565" n="3">Misi autem fratres: ut ne quod gloriamur de vobis, evacuetur in
          hac parte, ut (quemadmodum dixi) parati sitis : </ab>
        <ab xml:id="d1e568" n="4">ne cum venerint Macedones mecum, et invenerint vos imparatos,
          erubescamus nos (ut non dicamus vos) in hac substantia.</ab>
        <ab xml:id="d1e571" n="5">Necessarium ergo existimavi rogare fratres, ut praeveniant ad
          vos, et praeparent repromissam benedictionem hanc paratam esse sic, quasi benedictionem,
          non tamquam avaritiam.
        </ab>
        <ab xml:id="d1e576" n="6">Hoc autem dico: qui parce seminat, parce et metet: et qui
          seminat in benedictionibus, de benedictionibus et metet.</ab>
        <ab xml:id="d1e579" n="7">Unusquisque, prout destinavit in corde suo, non ex tristitia, aut
          ex necessitate: hilarem enim datorem diligit Deus.</ab>
        <ab xml:id="d1e582" n="8">Potens est autem Deus omnem gratiam abundare facere in vobis: ut
          in omnibus semper omnem sufficientiam habentes, abundetis in omne opus bonum,</ab>
        <ab xml:id="d1e585" n="9">sicut scriptum est: Dispersit, dedit pauperibus: justitia ejus
          manet in saeculum saeculi.</ab>
        <ab xml:id="d1e588" n="10"> Qui autem administrat semen seminanti: et panem ad manducandum
          praestabit, et multiplicabit semen vestrum, et augebit incrementa frugum justitiae vestrae
          : </ab>
        <ab xml:id="d1e591" n="11"> ut in omnibus locupletati abundetis in omnem simplicitatem, quae
          operatur per nos gratiarum actionem Deo.</ab>
        <ab xml:id="d1e595" n="12"> Quoniam ministerium hujus officii non solum supplet ea quae
          desunt sanctis, sed etiam abundat per multas gratiarum actiones in Domino,</ab>
        <ab xml:id="d1e598" n="13"> per probationem ministerii hujus, glorificantes Deum in
          obedientia confessionis vestrae, in Evangelium Christi, et simplicitate communicationis in
          illos, et in omnes,</ab>
        <ab xml:id="d1e601" n="14"> et in ipsorum obsecratione pro vobis, desiderantium vos propter
          eminentem gratiam Dei in vobis.</ab>
        <ab xml:id="d1e604" n="15"> Gratias Deo super inenarrabili dono ejus.</ab>
      </div>
      <div xml:id="d1e608" type="chap" n="10">
        <ab xml:id="d1e610" n="1">Ipse autem ego Paulus obsecro vos per mansuetudinem et modestiam
          Christi, qui in facie quidem humilis sum inter vos, absens autem confido in vos.</ab>
        <ab xml:id="d1e613" n="2">Rogo autem vos ne praesens audeam per eam confidentiam, qua
          existimor audere in quosdam, qui arbitrantur nos tamquam secundum carnem ambulemus.</ab>
        <ab xml:id="d1e616" n="3">In carne enim ambulantes, non secundum carnem militamus.</ab>
        <ab xml:id="d1e619" n="4">Nam arma militiae nostrae non carnalia sunt, sed potentia Deo ad
          destructionem munitionum, consilia destruentes,</ab>
        <ab xml:id="d1e622" n="5">et omnem altitudinem extollentem se adversus scientiam Dei, et in
          captivitatem redigentes omnem intellectum in obsequium Christi,</ab>
        <ab xml:id="d1e626" n="6">et in promptu habentes ulcisci omnem inobedientiam, cum impleta
          fuerit vestra obedientia.
        </ab>
        <ab xml:id="d1e630" n="7">Quae secundum faciem sunt, videte. Si quis confidit sibi Christi
          se esse, hoc cogitet iterum apud se: quia sicut ipse Christi est, ita et nos.</ab>
        <ab xml:id="d1e633" n="8">Nam etsi amplius aliquid gloriatus fuero de potestate nostra,
          quam dedit nobis Dominus in aedificationem, et non in destructionem vestram, non
          erubescam.</ab>
        <ab xml:id="d1e636" n="9">Ut autem non existimer tamquam terrere vos per epistolas : </ab>
        <ab xml:id="d1e639" n="10"> quoniam quidem epistolae, inquiunt, graves sunt et fortes : 
          praesentia autem corporis infirma, et sermo contemptibilis : </ab>
        <ab xml:id="d1e642" n="11"> hoc cogitet qui ejusmodi est, quia quales sumus verbo per
          epistolas absentes, tales et praesentes in facto.
        </ab>
        <ab xml:id="d1e647" n="12"> Non enim audemus inserere, aut comparare nos quibusdam, qui
          seipsos commendant: sed ipsi in nobis nosmetipsos metientes, et comparantes nosmetipsos
          nobis.</ab>
        <ab xml:id="d1e650" n="13"> Nos autem non in immensum gloriabimur, sed secundum mensuram
          regulae, qua mensus est nobis Deus, mensuram pertingendi usque ad vos.</ab>
        <ab xml:id="d1e653" n="14"> Non enim quasi non pertingentes ad vos, superextendimus nos : 
          usque ad vos enim pervenimus in Evangelio Christi.</ab>
        <ab xml:id="d1e656" n="15"> Non in immensum gloriantes in alienis laboribus: spem autem
          habentes crescentis fidei vestrae, in vobis magnificari secundum regulam nostram in
          abundantiam,</ab>
        <ab xml:id="d1e659" n="16"> etiam in illa, quae ultra vos sunt, evangelizare, non in aliena
          regula in iis quae praeparata sunt gloriari.</ab>
        <ab xml:id="d1e662" n="17"> Qui autem gloriatur, in Domino glorietur.</ab>
        <ab xml:id="d1e666" n="18"> Non enim qui seipsum commendat, ille probatus est: sed quem
          Deus commendat.</ab>
      </div>
      <div xml:id="d1e670" type="chap" n="11">
        <ab xml:id="d1e672" n="1">Utinam sustineretis modicum quid insipientiae meae, sed et
          supportare me : </ab>
        <ab xml:id="d1e675" n="2">aemulor enim vos Dei aemulatione. Despondi enim vos uni viro,
          virginem castam exhibere Christo.</ab>
        <ab xml:id="d1e678" n="3">Timeo autem ne sicut serpens Hevam seduxit astutia sua, ita
          corrumpantur sensus vestri, et excidant a simplicitate, quae est in Christo.</ab>
        <ab xml:id="d1e681" n="4">Nam si is qui venit, alium Christum praedicat, quem non
          praedicavimus, aut alium spiritum accipitis, quem non accepistis: aut aliud Evangelium,
          quod non recepistis: recte pateremini.</ab>
        <ab xml:id="d1e684" n="5">Existimo enim nihil me minus fecisse a magnis Apostolis.</ab>
        <ab xml:id="d1e688" n="6">Nam etsi imperitus sermone, sed non scientia, in omnibus autem
          manifestati sumus vobis.
        </ab>
        <ab xml:id="d1e692" n="7">Aut numquid peccatum feci, meipsum humilians, ut vos exaltemini ?
          quoniam gratis Evangelium Dei evangelizavi vobis ?</ab>
        <ab xml:id="d1e695" n="8">Alias ecclesias expoliavi, accipiens stipendium ad ministerium
          vestrum.</ab>
        <ab xml:id="d1e698" n="9">Et cum essem apud vos, et egerem, nulli onerosus fui: nam quod
          mihi deerat, suppleverunt fratres, qui venerunt a Macedonia: et in omnibus sine onere me
          vobis servavi, et servabo.</ab>
        <ab xml:id="d1e701" n="10"> Est veritas Christi in me, quoniam haec gloriatio non
          infringetur in me in regionibus Achaiae.</ab>
        <ab xml:id="d1e704" n="11"> Quare? quia non diligo vos? Deus scit.</ab>
        <ab xml:id="d1e708" n="12"> Quod autem facio, et faciam: ut amputem occasionem eorum qui
          volunt occasionem, ut in quo gloriantur, inveniantur sicut et nos.</ab>
        <ab xml:id="d1e711" n="13"> Nam ejusmodi pseudoapostoli sunt operarii subdoli,
          transfigurantes se in apostolos Christi.</ab>
        <ab xml:id="d1e714" n="14"> Et non mirum: ipse enim Satanas transfigurat se in angelum
          lucis.</ab>
        <ab xml:id="d1e717" n="15"> Non est ergo magnum, si ministri ejus transfigurentur velut
          ministri justitiae: quorum finis erit secundum opera ipsorum.
        </ab>
        <ab xml:id="d1e721" n="16"> Iterum dico (ne quis me putet insipientem esse, alioquin velut
          insipientem accipite me, ut et ego modicum quid glorier),</ab>
        <ab xml:id="d1e724" n="17"> quod loquor, non loquor secundum Deum, sed quasi in insipientia,
          in hac substantia gloriae.</ab>
        <ab xml:id="d1e728" n="18"> Quoniam multi gloriantur secundum carnem: et ego
          gloriabor.</ab>
        <ab xml:id="d1e731" n="19"> Libenter enim suffertis insipientes, cum sitis ipsi
          sapientes.</ab>
        <ab xml:id="d1e734" n="20"> Sustinetis enim si quis vos in servitutem redigit, si quis
          devorat, si quis accipit, si quis extollitur, si quis in faciem vos caedit.</ab>
        <ab xml:id="d1e737" n="21"> Secundum ignobilitatem dico, quasi nos infirmi fuerimus in hac
          parte. In quo quis audet (in insipientia dico) audeo et ego : </ab>
        <ab xml:id="d1e740" n="22"> Hebraei sunt, et ego: Israëlitae sunt, et ego: semen Abrahae
          sunt, et ego.
        </ab>
        <ab xml:id="d1e744" n="23"> Ministri Christi sunt (ut minus sapiens dico), plus ego: in
          laboribus plurimis, in carceribus abundantius, in plagis supra modum, in mortibus
          frequenter.</ab>
        <ab xml:id="d1e748" n="24"> A Judaeis quinquies, quadragenas, una minus, accepi.</ab>
        <ab xml:id="d1e751" n="25"> Ter virgis caesus sum, semel lapidatus sum: ter naufragium
          feci, nocte et die in profundo maris fui,</ab>
        <ab xml:id="d1e754" n="26"> in itineribus saepe, periculis fluminum, periculis latronum,
          periculis ex genere, periculis ex gentibus, periculis in civitate, periculis in
          solitudine, periculis in mari, periculis in falsis fratribus : </ab>
        <ab xml:id="d1e757" n="27"> in labore et aerumna, in vigiliis multis, in fame et siti, in
          jejuniis multis, in frigore et nuditate,</ab>
        <ab xml:id="d1e760" n="28"> praeter illa quae extrinsecus sunt, instantia mea quotidiana,
          sollicitudo omnium ecclesiarum.</ab>
        <ab xml:id="d1e763" n="29"> Quis infirmatur, et ego non infirmor? quis scandalizatur, et
          ego non uror ?</ab>
        <ab xml:id="d1e767" n="30"> Si gloriari oportet, quae infirmitatis meae sunt,
          gloriabor.</ab>
        <ab xml:id="d1e770" n="31"> Deus et Pater Domini nostri Jesu Christi, qui est benedictus in
          saecula, scit quod non mentior.</ab>
        <ab xml:id="d1e773" n="32"> Damasci praepositus gentis Aretae regis custodiebat civitatem
          Damascenorum ut me comprehenderet : </ab>
        <ab xml:id="d1e776" n="33"> et per fenestram in sporta dimissus sum per murum, et sic effugi
          manus ejus.</ab>
      </div>
      <div xml:id="d1e781" type="chap" n="12">
        <ab xml:id="d1e783" n="1">Si gloriari oportet (non expedit quidem), veniam autem ad
          visiones et revelationes Domini.</ab>
        <ab xml:id="d1e786" n="2">Scio hominem in Christo ante annos quatuordecim, sive in corpore
          nescio, sive extra corpus nescio, Deus scit, raptum hujusmodi usque ad tertium
          caelum.</ab>
        <ab xml:id="d1e789" n="3">Et scio hujusmodi hominem sive in corpore, sive extra corpus
          nescio, Deus scit : </ab>
        <ab xml:id="d1e792" n="4">quoniam raptus est in paradisum: et audivit arcana verba, quae
          non licet homini loqui.</ab>
        <ab xml:id="d1e795" n="5">Pro hujusmodi gloriabor: pro me autem nihil gloriabor nisi in
          infirmitatibus meis.</ab>
        <ab xml:id="d1e799" n="6">Nam etsi voluero gloriari, non ero insipiens: veritatem enim
          dicam: parco autem, ne quis me existimet supra id quod videt in me, aut aliquid audit ex
          me.</ab>
        <ab xml:id="d1e802" n="7">Et ne magnitudo revelationum extollat me, datus est mihi stimulus
          carnis meae angelus Satanae, qui me colaphizet.</ab>
        <ab xml:id="d1e805" n="8">Propter quod ter Dominum rogavi ut discederet a me : </ab>
        <ab xml:id="d1e808" n="9">et dixit mihi: Sufficit tibi gratia mea: nam virtus in
          infirmitate perficitur. Libenter igitur gloriabor in infirmitatibus meis, ut inhabitet in
          me virtus Christi.</ab>
        <ab xml:id="d1e811" n="10"> Propter quod placeo mihi in infirmitatibus meis, in contumeliis,
          in necessitatibus, in persecutionibus, in angustiis pro Christo: cum enim infirmor, tunc
          potens sum.</ab>
        <ab xml:id="d1e814" n="11"> Factus sum insipiens, vos me coëgistis. Ego enim a vobis debui
          commendari: nihil enim minus fui ab iis, qui sunt supra modum Apostoli: tametsi nihil
          sum : </ab>
        <ab xml:id="d1e818" n="12"> signa tamen apostolatus mei facta sunt super vos in omni
          patientia, in signis, et prodigiis, et virtutibus.</ab>
        <ab xml:id="d1e821" n="13"> Quid est enim, quod minus habuistis prae ceteris ecclesiis, nisi
          quod ego ipse non gravavi vos? donate mihi hanc injuriam.
        </ab>
        <ab xml:id="d1e825" n="14"> Ecce tertio hoc paratus sum venire ad vos: et non ero gravis
          vobis. Non enim quaero quae vestra sunt, sed vos. Nec enim debent filii parentibus
          thesaurizare, sed parentes filiis.</ab>
        <ab xml:id="d1e828" n="15"> Ego autem libentissime impendam, et super impendar ipse pro
          animabus vestris: licet plus vos diligens, minus diligar.</ab>
        <ab xml:id="d1e831" n="16"> Sed esto: ego vos non gravavi: sed cum essem astutus, dolo vos
          cepi.</ab>
        <ab xml:id="d1e834" n="17"> Numquid per aliquem eorum, quod misi ad vos, circumveni vos
          ?</ab>
        <ab xml:id="d1e838" n="18"> Rogavi Titum, et misi cum illo fratrem. Numquid Titus vos
          circumvenit? nonne eodem spiritu ambulavimus? nonne iisdem vestigiis ?<pc ana="#pilcrow"
          />
        </ab>
        <ab xml:id="d1e842" n="19"> Olim putatis quod excusemus nos apud vos? coram Deo in Christo
          loquimur: omnia autem, carissimi, propter aedificationem vestram.</ab>
        <ab xml:id="d1e845" n="20"> Timeo enim ne forte cum venero, non quales volo, inveniam vos : 
          et ego inveniar a vobis, qualem non vultis: ne forte contentiones, aemulationes,
          animositates, dissensiones, detractiones, susurrationes, inflationes, seditiones sint
          inter vos : </ab>
        <ab xml:id="d1e848" n="21"> ne iterum cum venero, humiliet me Deus apud vos, et lugeam
          multos ex iis qui ante peccaverunt, et non egerunt poenitentiam super immunditia, et
          fornicatione, et impudicitia, quam gesserunt.</ab>
      </div>
      <div xml:id="d1e852" type="chap" n="13">
        <ab xml:id="d1e854" n="1">Ecce tertio hoc venio ad vos: in ore duorum vel trium testium
          stabit omne verbum.</ab>
        <ab xml:id="d1e857" n="2">Praedixi, et praedico, ut praesens, et nunc absens iis qui ante
          peccaverunt, et ceteris omnibus, quoniam si venero iterum, non parcam.</ab>
        <ab xml:id="d1e860" n="3">An experimentum quaeritis ejus, qui in me loquitur Christus, qui
          in vobis non infirmatur, sed potens est in vobis ?</ab>
        <ab xml:id="d1e863" n="4">Nam etsi crucifixus est ex infirmitate: sed vivit ex virtute
          Dei. Nam et nos infirmi sumus in illo: sed vivemus cum eo ex virtute Dei in vobis.</ab>
        <ab xml:id="d1e866" n="5">Vosmetipsos tentate si estis in fide: ipsi vos probate. An non
          cognoscitis vosmetipsos quia Christus Jesus in vobis est? nisi forte reprobi estis.</ab>
        <ab xml:id="d1e870" n="6">Spero autem quod cognoscetis, quia nos non sumus reprobi.</ab>
        <ab xml:id="d1e873" n="7">Oramus autem Deum ut nihil mali faciatis, non ut nos probati
          appareamus, sed ut vos quod bonum est faciatis: nos autem ut reprobi simus.</ab>
        <ab xml:id="d1e876" n="8">Non enim possumus aliquid adversus veritatem, sed pro
          veritate.</ab>
        <ab xml:id="d1e879" n="9">Gaudemus enim, quoniam nos infirmi sumus, vos autem potentes
          estis. Hoc et oramus, vestram consummationem.</ab>
        <ab xml:id="d1e882" n="10"> Ideo haec absens scribo, ut non praesens durius agam secundum
          potestatem, quam Dominus dedit mihi in aedificationem, et non in destructionem.<pc
            ana="#pilcrow"/>
        </ab>
        <ab xml:id="d1e886" n="11"> De cetero, fratres, gaudete, perfecti estote, exhortamini, idem
          sapite, pacem habete, et Deus pacis et dilectionis erit vobiscum.</ab>
        <ab xml:id="d1e890" n="12"> Salutate invicem in osculo sancto. Salutant vos omnes
          sancti.</ab>
        <ab xml:id="d1e893" n="13"> Gratia Domini nostri Jesu Christi, et caritas Dei, et
          communicatio Sancti Spiritus sit cum omnibus vobis. Amen.</ab>
      </div>



    </body>
  </text>
</TEI>
