<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Matthaeus</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e30" type="chap" n="1">
        <ab xml:id="d1e5" n="1">Liber generationis Jesu Christi filii David, filii Abraham.</ab>
        <ab xml:id="d1e8" n="2">Abraham genuit Isaac. Isaac autem genuit Jacob. Jacob autem genuit
          Judam, et fratres ejus.</ab>
        <ab xml:id="d1e11" n="3">Judas autem genuit Phares, et Zaram de Thamar. Phares autem genuit
          Esron. Esron autem genuit Aram.</ab>
        <ab xml:id="d1e14" n="4">Aram autem genuit Aminadab. Aminadab autem genuit Naasson. Naasson
          autem genuit Salmon.</ab>
        <ab xml:id="d1e17" n="5">Salmon autem genuit Booz de Rahab. Booz autem genuit Obed ex Ruth.
          Obed autem genuit Jesse. Jesse autem genuit David regem.</ab>
        <ab xml:id="d1e21" n="6">David autem rex genuit Salomonem ex ea quae fuit Uriae.</ab>
        <ab xml:id="d1e24" n="7">Salomon autem genuit Roboam. Roboam autem genuit Abiam. Abias
          autem genuit Asa.</ab>
        <ab xml:id="d1e27" n="8">Asa autem genuit Josophat. Josophat autem genuit Joram. Joram
          autem genuit Oziam.</ab>
        <ab xml:id="d1e30" n="9">Ozias autem genuit Joatham. Joatham autem genuit Achaz. Achaz
          autem genuit Ezechiam.</ab>
        <ab xml:id="d1e33" n="10"> Ezechias autem genuit Manassen. Manasses autem genuit Amon. Amon
          autem genuit Josiam.</ab>
        <ab xml:id="d1e36" n="11"> Josias autem genuit Jechoniam, et fratres ejus in transmigratione
          Babylonis.</ab>
        <ab xml:id="d1e40" n="12"> Et post transmigrationem Babylonis: Jechonias genuit Salathiel.
          Salathiel autem genuit Zorobabel.</ab>
        <ab xml:id="d1e43" n="13"> Zorobabel autem genuit Abiud. Abiud autem genuit Eliacim. Eliacim
          autem genuit Azor.</ab>
        <ab xml:id="d1e46" n="14"> Azor autem genuit Sadoc. Sadoc autem genuit Achim. Achim autem
          genuit Eliud.</ab>
        <ab xml:id="d1e49" n="15"> Eliud autem genuit Eleazar. Eleazar autem genuit Mathan. Mathan
          autem genuit Jacob.</ab>
        <ab xml:id="d1e52" n="16"> Jacob autem genuit Joseph virum Mariae, de qua natus est Jesus,
          qui vocatur Christus.</ab>
        <ab xml:id="d1e55" n="17"> Omnes itaque generationes ab Abraham usque ad David, generationes
          quatuordecim: et a David usque ad transmigrationem Babylonis, generationes quatuordecim : 
          et a transmigratione Babylonis usque ad Christum, generationes quatuordecim.<pc
            ana="#pilcrow"/>
        </ab>
        <ab xml:id="d1e60" n="18"> Christi autem generatio sic erat: cum esset desponsata mater
          ejus Maria Joseph, antequam convenirent inventa est in utero habens de Spiritu
          Sancto.</ab>
        <ab xml:id="d1e63" n="19"> Joseph autem vir ejus cum esset justus, et nollet eam traducere,
          voluit occulte dimittere eam.</ab>
        <ab xml:id="d1e66" n="20"> Haec autem eo cogitante, ecce angelus Domini apparuit in somnis
          ei, dicens: Joseph, fili David, noli timere accipere Mariam conjugem tuam: quod enim in
          ea natum est, de Spiritu Sancto est.</ab>
        <ab xml:id="d1e69" n="21"> Pariet autem filium: et vocabis nomen ejus Jesum: ipse enim
          salvum faciet populum suum a peccatis eorum.</ab>
        <ab xml:id="d1e72" n="22"> Hoc autem totum factum est, ut adimpleretur quod dictum est a
          Domino per prophetam dicentem : </ab>
        <ab xml:id="d1e75" n="23"> Ecce virgo in utero habebit, et pariet filium: et vocabunt nomen
          ejus Emmanuel, quod est interpretatum Nobiscum Deus.</ab>
        <ab xml:id="d1e79" n="24"> Exsurgens autem Joseph a somno, fecit sicut praecepit ei angelus
          Domini, et accepit conjugem suam.</ab>
        <ab xml:id="d1e82" n="25"> Et non cognoscebat eam donec peperit filium suum primogenitum : 
          et vocavit nomen ejus Jesum.</ab>
      </div>
      <div xml:id="d1e114" type="chap" n="2">
        <ab xml:id="d1e88" n="1">Cum ergo natus esset Jesus in Bethlehem Juda in diebus Herodis
          regis, ecce magi ab oriente venerunt Jerosolymam,</ab>
        <ab xml:id="d1e91" n="2">dicentes: Ubi est qui natus est rex Judaeorum? vidimus enim
          stellam ejus in oriente, et venimus adorare eum.</ab>
        <ab xml:id="d1e94" n="3">Audiens autem Herodes rex, turbatus est, et omnis Jerosolyma cum
          illo.</ab>
        <ab xml:id="d1e97" n="4">Et congregans omnes principes sacerdotum, et scribas populi,
          sciscitabatur ab eis ubi Christus nasceretur.</ab>
        <ab xml:id="d1e100" n="5">At illi dixerunt: In Bethlehem Judae: sic enim scriptum est per
          prophetam : </ab>
        <ab xml:id="d1e104" n="6">[Et tu Bethlehem terra Juda,/ nequaquam minima es/ in principibus
          Juda : / ex te enim exiet dux, qui regat populum meum Israël.]</ab>
        <ab xml:id="d1e107" n="7">Tunc Herodes clam vocatis magis diligenter didicit ab eis tempus
          stellae, quae apparuit eis : </ab>
        <ab xml:id="d1e110" n="8">et mittens illos in Bethlehem, dixit: Ite, et interrogate
          diligenter de puero: et cum inveneritis, renuntiate mihi, ut et ego veniens adorem
          eum.</ab>
        <ab xml:id="d1e113" n="9">Qui cum audissent regem, abierunt, et ecce stella, quam viderant
          in oriente, antecedebat eos, usque dum veniens staret supra, ubi erat puer.</ab>
        <ab xml:id="d1e116" n="10"> Videntes autem stellam gavisi sunt gaudio magno valde.</ab>
        <ab xml:id="d1e119" n="11"> Et intrantes domum, invenerunt puerum cum Maria matre ejus, et
          procidentes adoraverunt eum: et apertis thesauris suis obtulerunt ei munera, aurum, thus,
          et myrrham.</ab>
        <ab xml:id="d1e123" n="12"> Et responso accepto in somnis ne redirent ad Herodem, per aliam
          viam reversi sunt in regionem suam.
        </ab>
        <ab xml:id="d1e127" n="13"> Qui cum recessissent, ecce angelus Domini apparuit in somnis
          Joseph, dicens: Surge, et accipe puerum, et matrem ejus, et fuge in Aegyptum, et esto ibi
          usque dum dicam tibi. Futurum est enim ut Herodes quaerat puerum ad perdendum eum.</ab>
        <ab xml:id="d1e130" n="14"> Qui consurgens accepit puerum et matrem ejus nocte, et secessit
          in Aegyptum : </ab>
        <ab xml:id="d1e133" n="15"> et erat ibi usque ad obitum Herodis: ut adimpleretur quod
          dictum est a Domino per prophetam dicentem: Ex Aegypto vocavi filium meum.</ab>
        <ab xml:id="d1e136" n="16"> Tunc Herodes videns quoniam illusus esset a magis, iratus est
          valde, et mittens occidit omnes pueros, qui erant in Bethlehem, et in omnibus finibus
          ejus, a bimatu et infra secundum tempus, quod exquisierat a magis.</ab>
        <ab xml:id="d1e139" n="17"> Tunc adimpletum est quod dictum est per Jeremiam prophetam
          dicentem : </ab>
        <ab xml:id="d1e143" n="18"> [Vox in Rama audita est/ ploratus, et ululatus multus : / Rachel
          plorans filios suos,/ et noluit consolari, quia non sunt.]
        </ab>
        <ab xml:id="d1e147" n="19"> Defuncto autem Herode, ecce angelus Domini apparuit in somnis
          Joseph in Aegypto,</ab>
        <ab xml:id="d1e150" n="20"> dicens: Surge, et accipe puerum, et matrem ejus, et vade in
          terram Israël: defuncti sunt enim qui quaerebant animam pueri.</ab>
        <ab xml:id="d1e153" n="21"> Qui consurgens, accepit puerum, et matrem ejus, et venit in
          terram Israël.</ab>
        <ab xml:id="d1e156" n="22"> Audiens autem quod Archelaus regnaret in Judaea pro Herode patre
          suo, timuit illo ire: et admonitus in somnis, secessit in partes Galilaeae.</ab>
        <ab xml:id="d1e159" n="23"> Et veniens habitavit in civitate quae vocatur Nazareth: ut
          adimpleretur quod dictum est per prophetas: Quoniam Nazaraeus vocabitur.</ab>
      </div>
      <div xml:id="d1e193" type="chap" n="3">
        <ab xml:id="d1e165" n="1">In diebus autem illis venit Joannes Baptista praedicans in
          deserto Judaeae,</ab>
        <ab xml:id="d1e168" n="2">et dicens: Poenitentiam agite: appropinquavit enim regnum
          caelorum.</ab>
        <ab xml:id="d1e171" n="3">Hic est enim, qui dictus est per Isaiam prophetam dicentem: [Vox
          clamantis in deserto : / Parate viam Domini ;/ rectas facite semitas ejus.]</ab>
        <ab xml:id="d1e174" n="4">Ipse autem Joannes habebat vestimentum de pilis camelorum, et
          zonam pelliceam circa lumbos suos: esca autem ejus erat locustae, et mel silvestre.</ab>
        <ab xml:id="d1e177" n="5">Tunc exibat ad eum Jerosolyma, et omnis Judaea, et omnis regio
          circa Jordanem ;</ab>
        <ab xml:id="d1e181" n="6">et baptizabantur ab eo in Jordane, confitentes peccata sua.</ab>
        <ab xml:id="d1e184" n="7">Videns autem multos pharisaeorum, et sadducaeorum, venientes ad
          baptismum suum, dixit eis: Progenies viperarum, quis demonstravit vobis fugere a ventura
          ira ?</ab>
        <ab xml:id="d1e187" n="8">Facite ergo fructum dignum poenitentiae.</ab>
        <ab xml:id="d1e190" n="9">Et ne velitis dicere intra vos: Patrem habemus Abraham. Dico
          enim vobis quoniam potens est Deus de lapidibus istis suscitare filios Abrahae.</ab>
        <ab xml:id="d1e193" n="10"> Jam enim securis ad radicem arborum posita est. Omnis ergo
          arbor, quae non facit fructum bonum, excidetur, et in ignem mittetur.</ab>
        <ab xml:id="d1e196" n="11"> Ego quidem baptizo vos in aqua in poenitentiam: qui autem post
          me venturus est, fortior me est, cujus non sum dignus calceamenta portare: ipse vos
          baptizabit in Spiritu Sancto, et igni.</ab>
        <ab xml:id="d1e200" n="12"> Cujus ventilabrum in manu sua: et permundabit aream suam: et
          congregabit triticum suum in horreum, paleas autem comburet igni inextinguibili.<pc
            ana="#pilcrow"/>
        </ab>
        <ab xml:id="d1e204" n="13"> Tunc venit Jesus a Galilaea in Jordanem ad Joannem, ut
          baptizaretur ab eo.</ab>
        <ab xml:id="d1e207" n="14"> Joannes autem prohibebat eum, dicens: Ego a te debeo baptizari,
          et tu venis ad me ?</ab>
        <ab xml:id="d1e210" n="15"> Respondens autem Jesus, dixit ei: Sine modo: sic enim decet
          nos implere omnem justitiam. Tunc dimisit eum.</ab>
        <ab xml:id="d1e213" n="16"> Baptizatus autem Jesus, confestim ascendit de aqua, et ecce
          aperti sunt ei caeli: et vidit Spiritum Dei descendentem sicut columbam, et venientem
          super se.</ab>
        <ab xml:id="d1e216" n="17"> Et ecce vox de caelis dicens: Hic est Filius meus dilectus, in
          quo mihi complacui.</ab>
      </div>
      <div xml:id="d1e251" type="chap" n="4">
        <ab xml:id="d1e222" n="1">Tunc Jesus ductus est in desertum a Spiritu, ut tentaretur a
          diabolo.</ab>
        <ab xml:id="d1e225" n="2">Et cum jejunasset quadraginta diebus, et quadraginta noctibus,
          postea esuriit.</ab>
        <ab xml:id="d1e228" n="3">Et accedens tentator dixit ei: Si Filius Dei es, dic ut lapides
          isti panes fiant.</ab>
        <ab xml:id="d1e231" n="4">Qui respondens dixit: Scriptum est: Non in solo pane vivit
          homo, sed in omni verbo, quod procedit de ore Dei.</ab>
        <ab xml:id="d1e234" n="5">Tunc assumpsit eum diabolus in sanctam civitatem, et statuit eum
          super pinnaculum templi,</ab>
        <ab xml:id="d1e238" n="6">et dixit ei: Si Filius Dei es, mitte te deorsum. Scriptum est
          enim: Quia angelis suis mandavit de te, et in manibus tollent te, ne forte offendas ad
          lapidem pedem tuum.</ab>
        <ab xml:id="d1e241" n="7">Ait illi Jesus: Rursum scriptum est: Non tentabis Dominum Deum
          tuum.</ab>
        <ab xml:id="d1e244" n="8">Iterum assumpsit eum diabolus in montem excelsum valde: et
          ostendit ei omnia regna mundi, et gloriam eorum,</ab>
        <ab xml:id="d1e247" n="9">et dixit ei: Haec omnia tibi dabo, si cadens adoraveris me.</ab>
        <ab xml:id="d1e250" n="10"> Tunc dicit ei Jesus: Vade Satana: Scriptum est enim: Dominum
          Deum tuum adorabis, et illi soli servies.</ab>
        <ab xml:id="d1e253" n="11"> Tunc reliquit eum diabolus: et ecce angeli accesserunt, et
          ministrabant ei.
        </ab>
        <ab xml:id="d1e258" n="12"> Cum autem audisset Jesus quod Joannes traditus esset, secessit
          in Galilaeam : </ab>
        <ab xml:id="d1e261" n="13"> et, relicta civitate Nazareth, venit, et habitavit in Capharnaum
          maritima, in finibus Zabulon et Nephthalim : </ab>
        <ab xml:id="d1e264" n="14"> ut adimpleretur quod dictum est per Isaiam prophetam : </ab>
        <ab xml:id="d1e267" n="15"> [Terra Zabulon, et terra Nephthalim,/ via maris trans Jordanem,/
          Galilaea gentium : /</ab>
        <ab xml:id="d1e270" n="16"> populus, qui sedebat in tenebris,/ vidit lucem magnam : / et
          sedentibus in regione umbrae mortis,/ lux orta est eis.]</ab>
        <ab xml:id="d1e273" n="17"> Exinde coepit Jesus praedicare, et dicere: Poenitentiam agite : 
          appropinquavit enim regnum caelorum.
        </ab>
        <ab xml:id="d1e278" n="18"> Ambulans autem Jesus juxta mare Galilaeae, vidit duos fratres,
          Simonem, qui vocatur Petrus, et Andream fratrem ejus, mittentes rete in mare (erant enim
          piscatores),</ab>
        <ab xml:id="d1e281" n="19"> et ait illis: Venite post me, et faciam vos fieri piscatores
          hominum.</ab>
        <ab xml:id="d1e284" n="20"> At illi continuo relictis retibus secuti sunt eum.</ab>
        <ab xml:id="d1e287" n="21"> Et procedens inde, vidit alios duos fratres, Jacobum Zebedaei,
          et Joannem fratrem ejus, in navi cum Zebedaeo patre eorum, reficientes retia sua: et
          vocavit eos.</ab>
        <ab xml:id="d1e290" n="22"> Illi autem statim relictis retibus et patre, secuti sunt
          eum.</ab>
        <ab xml:id="d1e293" n="23"> Et circuibat Jesus totam Galilaeam, docens in synagogis eorum,
          et praedicans Evangelium regni: et sanans omnem languorem, et omnem infirmitatem in
          populo.</ab>
        <ab xml:id="d1e297" n="24"> Et abiit opinio ejus in totam Syriam, et obtulerunt ei omnes
          male habentes, variis languoribus, et tormentis comprehensos, et qui daemonia habebant, et
          lunaticos, et paralyticos, et curavit eos : </ab>
        <ab xml:id="d1e300" n="25"> et secutae sunt eum turbae multae de Galilaea, et Decapoli, et
          de Jerosolymis, et de Judaea, et de trans Jordanem.</ab>
      </div>
      <div xml:id="d1e337" type="chap" n="5">
        <ab xml:id="d1e306" n="1">Videns autem Jesus turbas, ascendit in montem, et cum sedisset,
          accesserunt ad eum discipuli ejus,</ab>
        <ab xml:id="d1e309" n="2">et aperiens os suum docebat eos dicens : </ab>
        <ab xml:id="d1e312" n="3">Beati pauperes spiritu: quoniam ipsorum est regnum
          caelorum.</ab>
        <ab xml:id="d1e315" n="4">Beati mites: quoniam ipsi possidebunt terram.</ab>
        <ab xml:id="d1e318" n="5">Beati qui lugent: quoniam ipsi consolabuntur.</ab>
        <ab xml:id="d1e322" n="6">Beati qui esuriunt et sitiunt justitiam: quoniam ipsi
          saturabuntur.</ab>
        <ab xml:id="d1e325" n="7">Beati misericordes: quoniam ipsi misericordiam
          consequentur.</ab>
        <ab xml:id="d1e328" n="8">Beati mundo corde: quoniam ipsi Deum videbunt.</ab>
        <ab xml:id="d1e331" n="9">Beati pacifici: quoniam filii Dei vocabuntur.</ab>
        <ab xml:id="d1e334" n="10"> Beati qui persecutionem patiuntur propter justitiam: quoniam
          ipsorum est regnum caelorum.</ab>
        <ab xml:id="d1e337" n="11"> Beati estis cum maledixerint vobis, et persecuti vos fuerint, et
          dixerint omne malum adversum vos mentientes, propter me : </ab>
        <ab xml:id="d1e341" n="12"> gaudete, et exsultate, quoniam merces vestra copiosa est in
          caelis. Sic enim persecuti sunt prophetas, qui fuerunt ante vos.
        </ab>
        <ab xml:id="d1e345" n="13"> Vos estis sal terrae. Quod si sal evanuerit, in quo salietur ?
          ad nihilum valet ultra, nisi ut mittatur foras, et conculcetur ab hominibus.</ab>
        <ab xml:id="d1e348" n="14"> Vos estis lux mundi. Non potest civitas abscondi supra montem
          posita,</ab>
        <ab xml:id="d1e351" n="15"> neque accendunt lucernam, et ponunt eam sub modio, sed super
          candelabrum, ut luceat omnibus qui in domo sunt.</ab>
        <ab xml:id="d1e354" n="16"> Sic luceat lux vestra coram hominibus: ut videant opera vestra
          bona, et glorificent Patrem vestrum, qui in caelis est.
        </ab>
        <ab xml:id="d1e358" n="17"> Nolite putare quoniam veni solvere legem aut prophetas: non
          veni solvere, sed adimplere.</ab>
        <ab xml:id="d1e362" n="18"> Amen quippe dico vobis, donec transeat caelum et terra, jota
          unum aut unus apex non praeteribit a lege, donec omnia fiant.</ab>
        <ab xml:id="d1e365" n="19"> Qui ergo solverit unum de mandatis istis minimis, et docuerit
          sic homines, minimus vocabitur in regno caelorum: qui autem fecerit et docuerit, hic
          magnus vocabitur in regno caelorum.</ab>
        <ab xml:id="d1e368" n="20"> Dico enim vobis, quia nisi abundaverit justitia vestra plus quam
          scribarum et pharisaeorum, non intrabitis in regnum caelorum.
        </ab>
        <ab xml:id="d1e372" n="21"> Audistis quia dictum est antiquis: Non occides: qui autem
          occiderit, reus erit judicio.</ab>
        <ab xml:id="d1e375" n="22"> Ego autem dico vobis: quia omnis qui irascitur fratri suo, reus
          erit judicio. Qui autem dixerit fratri suo, raca: reus erit concilio. Qui autem dixerit,
          fatue: reus erit gehennae ignis.</ab>
        <ab xml:id="d1e378" n="23"> Si ergo offers munus tuum ad altare, et ibi recordatus fueris
          quia frater tuus habet aliquid adversum te : </ab>
        <ab xml:id="d1e382" n="24"> relinque ibi munus tuum ante altare, et vade prius reconciliari
          fratri tuo: et tunc veniens offeres munus tuum.</ab>
        <ab xml:id="d1e385" n="25"> Esto consentiens adversario tuo cito dum es in via cum eo: ne
          forte tradat te adversarius judici, et judex tradat te ministro: et in carcerem
          mittaris.</ab>
        <ab xml:id="d1e388" n="26"> Amen dico tibi, non exies inde, donec reddas novissimum
            quadrantem.
        </ab>
        <ab xml:id="d1e392" n="27"> Audistis quia dictum est antiquis: Non moechaberis.</ab>
        <ab xml:id="d1e395" n="28"> Ego autem dico vobis: quia omnis qui viderit mulierem ad
          concupiscendum eam, jam moechatus est eam in corde suo.</ab>
        <ab xml:id="d1e398" n="29"> Quod si oculus tuus dexter scandalizat te, erue eum, et projice
          abs te: expedit enim tibi ut pereat unum membrorum tuorum, quam totum corpus tuum
          mittatur in gehennam.</ab>
        <ab xml:id="d1e402" n="30"> Et si dextra manus tua scandalizat te, abscide eam, et projice
          abs te: expedit enim tibi ut pereat unum membrorum tuorum, quam totum corpus tuum eat in
          gehennam.</ab>
        <ab xml:id="d1e405" n="31"> Dictum est autem: Quicumque dimiserit uxorem suam, det ei
          libellum repudii.</ab>
        <ab xml:id="d1e408" n="32"> Ego autem dico vobis: quia omnis qui dimiserit uxorem suam,
          excepta fornicationis causa, facit eam moechari: et qui dimissam duxerit, adulterat.<pc
            ana="#pilcrow"/>
        </ab>
        <ab xml:id="d1e412" n="33"> Iterum audistis quia dictum est antiquis: Non perjurabis : 
          reddes autem Domino juramenta tua.</ab>
        <ab xml:id="d1e415" n="34"> Ego autem dico vobis, non jurare omnino, neque per caelum, quia
          thronus Dei est : </ab>
        <ab xml:id="d1e418" n="35"> neque per terram, quia scabellum est pedum ejus: neque per
          Jerosolymam, quia civitas est magni regis : </ab>
        <ab xml:id="d1e422" n="36"> neque per caput tuum juraveris, quia non potes unum capillum
          album facere, aut nigrum.</ab>
        <ab xml:id="d1e425" n="37"> Sit autem sermo vester, est, est: non, non: quod autem his
          abundantius est, a malo est.
        </ab>
        <ab xml:id="d1e429" n="38"> Audistis quia dictum est: Oculum pro oculo, et dentem pro
          dente.</ab>
        <ab xml:id="d1e432" n="39"> Ego autem dico vobis, non resistere malo: sed si quis te
          percusserit in dexteram maxillam tuam, praebe illi et alteram : </ab>
        <ab xml:id="d1e435" n="40"> et ei, qui vult tecum judicio contendere, et tunicam tuam
          tollere, dimitte ei et pallium : </ab>
        <ab xml:id="d1e438" n="41"> et quicumque te angariaverit mille passus, vade cum illo et alia
          duo.</ab>
        <ab xml:id="d1e442" n="42"> Qui petit a te, da ei: et volenti mutuari a te, ne
            avertaris.
        </ab>
        <ab xml:id="d1e446" n="43"> Audistis quia dictum est: Diliges proximum tuum, et odio
          habebis inimicum tuum.</ab>
        <ab xml:id="d1e449" n="44"> Ego autem dico vobis: diligite inimicos vestros, benefacite his
          qui oderunt vos, et orate pro persequentibus et calumniantibus vos : </ab>
        <ab xml:id="d1e452" n="45"> ut sitis filii Patris vestri, qui in caelis est: qui solem suum
          oriri facit super bonos et malos: et pluit super justos et injustos.</ab>
        <ab xml:id="d1e455" n="46"> Si enim diligitis eos qui vos diligunt, quam mercedem habebitis
         ? nonne et publicani hoc faciunt ?</ab>
        <ab xml:id="d1e458" n="47"> Et si salutaveritis fratres vestros tantum, quid amplius facitis
         ? nonne et ethnici hoc faciunt ?</ab>
        <ab xml:id="d1e462" n="48"> Estote ergo vos perfecti, sicut et Pater vester caelestis
          perfectus est.</ab>
      </div>
      <div xml:id="d1e507" type="chap" n="6">
        <ab xml:id="d1e469" n="1">Attendite ne justitiam vestram faciatis coram hominibus, ut
          videamini ab eis: alioquin mercedem non habebitis apud Patrem vestrum qui in caelis
          est.</ab>
        <ab xml:id="d1e472" n="2">Cum ergo facis eleemosynam, noli tuba canere ante te, sicut
          hypocritae faciunt in synagogis, et in vicis, ut honorificentur ab hominibus. Amen dico
          vobis, receperunt mercedem suam.</ab>
        <ab xml:id="d1e475" n="3">Te autem faciente eleemosynam, nesciat sinistra tua quid faciat
          dextera tua : </ab>
        <ab xml:id="d1e478" n="4">ut sit eleemosyna tua in abscondito, et Pater tuus, qui videt in
          abscondito, reddet tibi.
        </ab>
        <ab xml:id="d1e482" n="5">Et cum oratis, non eritis sicut hypocritae qui amant in synagogis
          et in angulis platearum stantes orare, ut videantur ab hominibus: amen dico vobis,
          receperunt mercedem suam.</ab>
        <ab xml:id="d1e486" n="6">Tu autem cum oraveris, intra in cubiculum tuum, et clauso ostio,
          ora Patrem tuum in abscondito: et Pater tuus, qui videt in abscondito, reddet tibi.</ab>
        <ab xml:id="d1e489" n="7">Orantes autem, nolite multum loqui, sicut ethnici, putant enim
          quod in multiloquio suo exaudiantur.</ab>
        <ab xml:id="d1e492" n="8">Nolite ergo assimilari eis: scit enim Pater vester, quid opus
          sit vobis, antequam petatis eum.</ab>
        <ab xml:id="d1e495" n="9">Sic ergo vos orabitis: [Pater noster, qui es in caelis,/
          sanctificetur nomen tuum./</ab>
        <ab xml:id="d1e498" n="10"> Adveniat regnum tuum ;/ fiat voluntas tua, sicut in caelo et in
          terra./</ab>
        <ab xml:id="d1e501" n="11"> Panem nostrum supersubstantialem da nobis hodie,/</ab>
        <ab xml:id="d1e505" n="12"> et dimitte nobis debita nostra,/ sicut et nos dimittimus
          debitoribus nostris./</ab>
        <ab xml:id="d1e508" n="13"> Et ne nos inducas in tentationem,/ sed libera nos a malo.
          Amen.]</ab>
        <ab xml:id="d1e511" n="14"> Si enim dimiseritis hominibus peccata eorum: dimittet et vobis
          Pater vester caelestis delicta vestra.</ab>
        <ab xml:id="d1e514" n="15"> Si autem non dimiseritis hominibus: nec Pater vester dimittet
          vobis peccata vestra.
        </ab>
        <ab xml:id="d1e518" n="16"> Cum autem jejunatis, nolite fieri sicut hypocritae, tristes.
          Exterminant enim facies suas, ut appareant hominibus jejunantes. Amen dico vobis, quia
          receperunt mercedem suam.</ab>
        <ab xml:id="d1e521" n="17"> Tu autem, cum jejunas, unge caput tuum, et faciem tuam
          lava,</ab>
        <ab xml:id="d1e525" n="18"> ne videaris hominibus jejunans, sed Patri tuo, qui est in
          abscondito: et Pater tuus, qui videt in abscondito, reddet tibi.
        </ab>
        <ab xml:id="d1e529" n="19"> Nolite thesaurizare vobis thesauros in terra: ubi aerugo, et
          tinea demolitur: et ubi fures effodiunt, et furantur.</ab>
        <ab xml:id="d1e532" n="20"> Thesaurizate autem vobis thesauros in caelo, ubi neque aerugo,
          neque tinea demolitur, et ubi fures non effodiunt, nec furantur.</ab>
        <ab xml:id="d1e535" n="21"> Ubi enim est thesaurus tuus, ibi est et cor tuum.</ab>
        <ab xml:id="d1e538" n="22"> Lucerna corporis tui est oculus tuus. Si oculus tuus fuerit
          simplex, totum corpus tuum lucidum erit.</ab>
        <ab xml:id="d1e541" n="23"> Si autem oculus tuus fuerit nequam, totum corpus tuum tenebrosum
          erit. Si ergo lumen, quod in te est, tenebrae sunt: ipsae tenebrae quantae erunt ?</ab>
        <ab xml:id="d1e545" n="24"> Nemo potest duobus dominis servire: aut enim unum odio habebit,
          et alterum diliget: aut unum sustinebit, et alterum contemnet. Non potestis Deo servire
          et mammonae.</ab>
        <ab xml:id="d1e548" n="25"> Ideo dico vobis, ne solliciti sitis animae vestrae quid
          manducetis, neque corpori vestro quid induamini. Nonne anima plus est quam esca, et corpus
          plus quam vestimentum ?</ab>
        <ab xml:id="d1e551" n="26"> Respicite volatilia caeli, quoniam non serunt, neque metunt,
          neque congregant in horrea: et Pater vester caelestis pascit illa. Nonne vos magis pluris
          estis illis ?</ab>
        <ab xml:id="d1e554" n="27"> Quis autem vestrum cogitans potest adjicere ad staturam suam
          cubitum unum ?</ab>
        <ab xml:id="d1e557" n="28"> Et de vestimento quid solliciti estis? Considerate lilia agri
          quomodo crescunt: non laborant, neque nent.</ab>
        <ab xml:id="d1e560" n="29"> Dico autem vobis, quoniam nec Salomon in omni gloria sua
          coopertus est sicut unum ex istis.</ab>
        <ab xml:id="d1e564" n="30"> Si autem foenum agri, quod hodie est, et cras in clibanum
          mittitur, Deus sic vestit, quanto magis vos modicae fidei ?</ab>
        <ab xml:id="d1e567" n="31"> Nolite ergo solliciti esse, dicentes: Quid manducabimus, aut
          quid bibemus, aut quo operiemur ?</ab>
        <ab xml:id="d1e570" n="32"> haec enim omnia gentes inquirunt. Scit enim Pater vester, quia
          his omnibus indigetis.</ab>
        <ab xml:id="d1e573" n="33"> Quaerite ergo primum regnum Dei, et justitiam ejus: et haec
          omnia adjicientur vobis.</ab>
        <ab xml:id="d1e576" n="34"> Nolite ergo solliciti esse in crastinum. Crastinus enim dies
          sollicitus erit sibi ipsi: sufficit diei malitia sua.</ab>
      </div>
      <div xml:id="d1e623" type="chap" n="7">
        <ab xml:id="d1e582" n="1">Nolite judicare, ut non judicemini.</ab>
        <ab xml:id="d1e585" n="2">In quo enim judicio judicaveritis, judicabimini: et in qua
          mensura mensi fueritis, remetietur vobis.</ab>
        <ab xml:id="d1e588" n="3">Quid autem vides festucam in oculo fratris tui, et trabem in
          oculo tuo non vides ?</ab>
        <ab xml:id="d1e591" n="4">aut quomodo dicis fratri tuo: Sine ejiciam festucam de oculo
          tuo, et ecce trabs est in oculo tuo ?</ab>
        <ab xml:id="d1e594" n="5">Hypocrita, ejice primum trabem de oculo tuo, et tunc videbis
          ejicere festucam de oculo fratris tui.</ab>
        <ab xml:id="d1e598" n="6">Nolite dare sanctum canibus: neque mittatis margaritas vestras
          ante porcos, ne forte conculcent eas pedibus suis, et conversi dirumpant vos.<pc
            ana="#pilcrow"/>
        </ab>
        <ab xml:id="d1e602" n="7">Petite, et dabitur vobis: quaerite, et invenietis: pulsate, et
          aperietur vobis.</ab>
        <ab xml:id="d1e605" n="8">Omnis enim qui petit, accipit: et qui quaerit, invenit: et
          pulsanti aperietur.</ab>
        <ab xml:id="d1e608" n="9">Aut quis est ex vobis homo, quem si petierit filius suus panem,
          numquid lapidem porriget ei ?</ab>
        <ab xml:id="d1e611" n="10"> aut si piscem petierit, numquid serpentem porriget ei ?</ab>
        <ab xml:id="d1e614" n="11"> Si ergo vos, cum sitis mali, nostis bona data dare filiis
          vestris: quanto magis Pater vester, qui in caelis est, dabit bona petentibus se ?<pc
            ana="#pilcrow"/>
        </ab>
        <ab xml:id="d1e619" n="12"> Omnia ergo quaecumque vultis ut faciant vobis homines, et vos
          facite illis. Haec est enim lex, et prophetae.</ab>
        <ab xml:id="d1e622" n="13"> Intrate per angustam portam: quia lata porta, et spatiosa via
          est, quae ducit ad perditionem, et multi sunt qui intrant per eam.</ab>
        <ab xml:id="d1e625" n="14"> Quam angusta porta, et arcta via est, quae ducit ad vitam: et
          pauci sunt qui inveniunt eam !
        </ab>
        <ab xml:id="d1e629" n="15"> Attendite a falsis prophetis, qui veniunt ad vos in vestimentis
          ovium, intrinsecus autem sunt lupi rapaces : </ab>
        <ab xml:id="d1e632" n="16"> a fructibus eorum cognoscetis eos. Numquid colligunt de spinis
          uvas, aut de tribulis ficus ?</ab>
        <ab xml:id="d1e635" n="17"> Sic omnis arbor bona fructus bonos facit: mala autem arbor
          malos fructus facit.</ab>
        <ab xml:id="d1e639" n="18"> Non potest arbor bona malos fructus facere: neque arbor mala
          bonos fructus facere.</ab>
        <ab xml:id="d1e642" n="19"> Omnis arbor, quae non facit fructum bonum, excidetur, et in
          ignem mittetur.</ab>
        <ab xml:id="d1e645" n="20"> Igitur ex fructibus eorum cognoscetis eos.
        </ab>
        <ab xml:id="d1e649" n="21"> Non omnis qui dicit mihi, Domine, Domine, intrabit in regnum
          caelorum: sed qui facit voluntatem Patris mei, qui in caelis est, ipse intrabit in regnum
          caelorum.</ab>
        <ab xml:id="d1e652" n="22"> Multi dicent mihi in illa die: Domine, Domine, nonne in nomine
          tuo prophetavimus, et in nomine tuo daemonia ejecimus, et in nomine tuo virtutes multas
          fecimus ?</ab>
        <ab xml:id="d1e655" n="23"> Et tunc confitebor illis: Quia numquam novi vos: discedite a
          me, qui operamini iniquitatem.</ab>
        <ab xml:id="d1e659" n="24"> Omnis ergo qui audit verba mea haec, et facit ea, assimilabitur
          viro sapienti, qui aedificavit domum suam supra petram,</ab>
        <ab xml:id="d1e662" n="25"> et descendit pluvia, et venerunt flumina, et flaverunt venti, et
          irruerunt in domum illam, et non cecidit: fundata enim erat super petram.</ab>
        <ab xml:id="d1e665" n="26"> Et omnis qui audit verba mea haec, et non facit ea, similis erit
          viro stulto, qui aedificavit domum suam super arenam : </ab>
        <ab xml:id="d1e668" n="27"> et descendit pluvia, et venerunt flumina, et flaverunt venti, et
          irruerunt in domum illam, et cecidit, et fuit ruina illius magna.</ab>
        <ab xml:id="d1e671" n="28"> Et factum est: cum consummasset Jesus verba haec, admirabantur
          turbae super doctrina ejus.</ab>
        <ab xml:id="d1e674" n="29"> Erat enim docens eos sicut potestatem habens, et non sicut
          scribae eorum, et pharisaei.</ab>
      </div>
      <div xml:id="d1e725" type="chap" n="8">
        <ab xml:id="d1e680" n="1">Cum autem descendisset de monte, secutae sunt eum turbae multae
          : </ab>
        <ab xml:id="d1e683" n="2">et ecce leprosus veniens, adorabat eum, dicens: Domine, si vis,
          potes me mundare.</ab>
        <ab xml:id="d1e686" n="3">Et extendens Jesus manum, tetigit eum, dicens: Volo: mundare.
          Et confestim mundata est lepra ejus.</ab>
        <ab xml:id="d1e689" n="4">Et ait illi Jesus: Vide, nemini dixeris: sed vade, ostende te
          sacerdoti, et offer munus, quod praecepit Moyses, in testimonium illis.<pc ana="#pilcrow"
          />
        </ab>
        <ab xml:id="d1e693" n="5">Cum autem introisset Capharnaum, accessit ad eum centurio, rogans
          eum,</ab>
        <ab xml:id="d1e697" n="6">et dicens: Domine, puer meus jacet in domo paralyticus, et male
          torquetur.</ab>
        <ab xml:id="d1e700" n="7">Et ait illi Jesus: Ego veniam, et curabo eum.</ab>
        <ab xml:id="d1e703" n="8">Et respondens centurio, ait: Domine, non sum dignus ut intres
          sub tectum meum: sed tantum dic verbo, et sanabitur puer meus.</ab>
        <ab xml:id="d1e706" n="9">Nam et ego homo sum sub potestate constitutus, habens sub me
          milites, et dico huic: Vade, et vadit: et alii: Veni, et venit: et servo meo: Fac
          hoc, et facit.</ab>
        <ab xml:id="d1e709" n="10"> Audiens autem Jesus miratus est, et sequentibus se dixit: Amen
          dico vobis, non inveni tantam fidem in Israël.</ab>
        <ab xml:id="d1e712" n="11"> Dico autem vobis, quod multi ab oriente et occidente venient, et
          recumbent cum Abraham, et Isaac, et Jacob in regno caelorum : </ab>
        <ab xml:id="d1e716" n="12"> filii autem regni ejicientur in tenebras exteriores: ibi erit
          fletus et stridor dentium.</ab>
        <ab xml:id="d1e719" n="13"> Et dixit Jesus centurioni: Vade, et sicut credidisti, fiat
          tibi. Et sanatus est puer in illa hora.
        </ab>
        <ab xml:id="d1e723" n="14"> Et cum venisset Jesus in domum Petri, vidit socrum ejus
          jacentem, et febricitantem : </ab>
        <ab xml:id="d1e726" n="15"> et tetigit manum ejus, et dimisit eam febris, et surrexit, et
          ministrabat eis.
        </ab>
        <ab xml:id="d1e730" n="16"> Vespere autem facto, obtulerunt ei multos daemonia habentes: et
          ejiciebat spiritus verbo, et omnes male habentes curavit : </ab>
        <ab xml:id="d1e733" n="17"> ut adimpleretur quod dictum est per Isaiam prophetam, dicentem : 
          [Ipse infirmitates nostras accepit : / et aegrotationes nostras portavit.]</ab>
        <ab xml:id="d1e737" n="18"> Videns autem Jesus turbas multas circum se, jussit ire trans
            fretum.
        </ab>
        <ab xml:id="d1e741" n="19"> Et accedens unus scriba, ait illi: Magister, sequar te,
          quocumque ieris.</ab>
        <ab xml:id="d1e744" n="20"> Et dicit ei Jesus: Vulpes foveas habent, et volucres caeli
          nidos ; Filius autem hominis non habet ubi caput reclinet.</ab>
        <ab xml:id="d1e747" n="21"> Alius autem de discipulis ejus ait illi: Domine, permitte me
          primum ire, et sepelire patrem meum.</ab>
        <ab xml:id="d1e750" n="22"> Jesus autem ait illi: Sequere me, et dimitte mortuos sepelire
          mortuos suos.
        </ab>
        <ab xml:id="d1e754" n="23"> Et ascendente eo in naviculam, secuti sunt eum discipuli ejus
          : </ab>
        <ab xml:id="d1e758" n="24"> et ecce motus magnus factus est in mari, ita ut navicula
          operiretur fluctibus: ipse vero dormiebat.</ab>
        <ab xml:id="d1e761" n="25"> Et accesserunt ad eum discipuli ejus, et suscitaverunt eum,
          dicentes: Domine, salva nos: perimus.</ab>
        <ab xml:id="d1e764" n="26"> Et dicit eis Jesus: Quid timidi estis, modicae fidei? Tunc
          surgens imperavit ventis, et mari, et facta est tranquillitas magna.</ab>
        <ab xml:id="d1e767" n="27"> Porro homines mirati sunt, dicentes: Qualis est hic, quia venti
          et mare obediunt ei ?
        </ab>
        <ab xml:id="d1e771" n="28"> Et cum venisset trans fretum in regionem Gerasenorum,
          occurrerunt ei duo habentes daemonia, de monumentis exeuntes, saevi nimis, ita ut nemo
          posset transire per viam illam.</ab>
        <ab xml:id="d1e774" n="29"> Et ecce clamaverunt, dicentes: Quid nobis et tibi, Jesu fili
          Dei? Venisti huc ante tempus torquere nos ?</ab>
        <ab xml:id="d1e778" n="30"> Erat autem non longe ab illis grex multorum porcorum
          pascens.</ab>
        <ab xml:id="d1e781" n="31"> Daemones autem rogabant eum, dicentes: Si ejicis nos hinc,
          mitte nos in gregem porcorum.</ab>
        <ab xml:id="d1e784" n="32"> Et ait illis: Ite. At illi exeuntes abierunt in porcos, et ecce
          impetu abiit totus grex per praeceps in mare: et mortui sunt in aquis.</ab>
        <ab xml:id="d1e787" n="33"> Pastores autem fugerunt: et venientes in civitatem,
          nuntiaverunt omnia, et de eis qui daemonia habuerant.</ab>
        <ab xml:id="d1e790" n="34"> Et ecce tota civitas exiit obviam Jesu: et viso eo, rogabant ut
          transiret a finibus eorum.</ab>
      </div>
      <div xml:id="d1e847" type="chap" n="9">
        <ab xml:id="d1e796" n="1">Et ascendens in naviculam, transfretavit, et venit in civitatem
          suam.</ab>
        <ab xml:id="d1e799" n="2">Et ecce offerebant ei paralyticum jacentem in lecto. Et videns
          Jesus fidem illorum, dixit paralytico: Confide fili, remittuntur tibi peccata tua.</ab>
        <ab xml:id="d1e802" n="3">Et ecce quidam de scribis dixerunt intra se: Hic
          blasphemat.</ab>
        <ab xml:id="d1e805" n="4">Et cum vidisset Jesus cogitationes eorum, dixit: Ut quid
          cogitatis mala in cordibus vestris ?</ab>
        <ab xml:id="d1e808" n="5">Quid est facilius dicere: Dimittuntur tibi peccata tua: an
          dicere: Surge, et ambula ?</ab>
        <ab xml:id="d1e812" n="6">Ut autem sciatis, quia Filius hominis habet potestatem in terra
          dimittendi peccata, tunc ait paralytico: Surge, tolle lectum tuum, et vade in domum
          tuam.</ab>
        <ab xml:id="d1e815" n="7">Et surrexit, et abiit in domum suam.</ab>
        <ab xml:id="d1e818" n="8">Videntes autem turbae timuerunt, et glorificaverunt Deum, qui
          dedit potestatem talem hominibus.
        </ab>
        <ab xml:id="d1e822" n="9">Et, cum transiret inde Jesus, vidit hominem sedentem in telonio,
          Matthaeum nomine. Et ait illi: Sequere me. Et surgens, secutus est eum.</ab>
        <ab xml:id="d1e825" n="10"> Et factum est, discumbente eo in domo, ecce multi publicani et
          peccatores venientes, discumbebant cum Jesu, et discipulis ejus.</ab>
        <ab xml:id="d1e828" n="11"> Et videntes pharisaei, dicebant discipulis ejus: Quare cum
          publicanis et peccatoribus manducat magister vester ?</ab>
        <ab xml:id="d1e832" n="12"> At Jesus audiens, ait: Non est opus valentibus medicus, sed
          male habentibus.</ab>
        <ab xml:id="d1e835" n="13"> Euntes autem discite quid est: Misericordiam volo, et non
          sacrificium. Non enim veni vocare justos, sed peccatores.</ab>
        <ab xml:id="d1e838" n="14"> Tunc accesserunt ad eum discipuli Joannis, dicentes: Quare nos,
          et pharisaei, jejunamus frequenter: discipuli autem tui non jejunant ?</ab>
        <ab xml:id="d1e841" n="15"> Et ait illis Jesus: Numquid possunt filii sponsi lugere,
          quamdiu cum illis est sponsus? Venient autem dies cum auferetur ab eis sponsus: et tunc
          jejunabunt.</ab>
        <ab xml:id="d1e844" n="16"> Nemo autem immittit commissuram panni rudis in vestimentum vetus
         : tollit enim plenitudinem ejus a vestimento, et pejor scissura fit.</ab>
        <ab xml:id="d1e847" n="17"> Neque mittunt vinum novum in utres veteres: alioquin rumpuntur
          utres, et vinum effunditur, et utres pereunt. Sed vinum novum in utres novos mittunt: et
          ambo conservantur.
        </ab>
        <ab xml:id="d1e852" n="18"> Haec illo loquente ad eos, ecce princeps unus accessit, et
          adorabat eum, dicens: Domine, filia mea modo defuncta est: sed veni, impone manum tuam
          super eam, et vivet.</ab>
        <ab xml:id="d1e855" n="19"> Et surgens Jesus, sequebatur eum, et discipuli ejus.</ab>
        <ab xml:id="d1e858" n="20"> Et ecce mulier, quae sanguinis fluxum patiebatur duodecim annis,
          accessit retro, et tetigit fimbriam vestimenti ejus.</ab>
        <ab xml:id="d1e861" n="21"> Dicebat enim intra se: Si tetigero tantum vestimentum ejus,
          salva ero.</ab>
        <ab xml:id="d1e864" n="22"> At Jesus conversus, et videns eam, dixit: Confide, filia, fides
          tua te salvam fecit. Et salva facta est mulier ex illa hora.
        </ab>
        <ab xml:id="d1e868" n="23"> Et cum venisset Jesus in domum principis, et vidisset tibicines
          et turbam tumultuantem, dicebat : </ab>
        <ab xml:id="d1e872" n="24"> Recedite: non est enim mortua puella, sed dormit. Et deridebant
          eum.</ab>
        <ab xml:id="d1e875" n="25"> Et cum ejecta esset turba, intravit: et tenuit manum ejus, et
          surrexit puella.</ab>
        <ab xml:id="d1e878" n="26"> Et exiit fama haec in universam terram illam.<pc ana="#pilcrow"
          />
        </ab>
        <ab xml:id="d1e882" n="27"> Et transeunte inde Jesu, secuti sunt eum duo caeci, clamantes,
          et dicentes: Miserere nostri, fili David.</ab>
        <ab xml:id="d1e885" n="28"> Cum autem venisset domum, accesserunt ad eum caeci. Et dicit eis
          Jesus: Creditis quia hoc possum facere vobis? Dicunt ei: Utique, Domine.</ab>
        <ab xml:id="d1e888" n="29"> Tunc tetigit oculos eorum, dicens: Secundum fidem vestram, fiat
          vobis.</ab>
        <ab xml:id="d1e892" n="30"> Et aperti sunt oculi eorum: et comminatus est illis Jesus,
          dicens: Videte ne quis sciat.</ab>
        <ab xml:id="d1e895" n="31"> Illi autem exeuntes, diffamaverunt eum in tota terra illa.<pc
            ana="#pilcrow"/>
        </ab>
        <ab xml:id="d1e899" n="32"> Egressis autem illis, ecce obtulerunt ei hominem mutum,
          daemonium habentem.</ab>
        <ab xml:id="d1e902" n="33"> Et ejecto daemonio, locutus est mutus, et miratae sunt turbae,
          dicentes: Numquam apparuit sic in Israël.</ab>
        <ab xml:id="d1e905" n="34"> Pharisaei autem dicebant: In principe daemoniorum ejicit
            daemones.
        </ab>
        <ab xml:id="d1e909" n="35"> Et circuibat Jesus omnes civitates, et castella, docens in
          synagogis eorum, et praedicans Evangelium regni, et curans omnem languorem, et omnem
          infirmitatem.</ab>
        <ab xml:id="d1e913" n="36"> Videns autem turbas, misertus est eis: quia erant vexati, et
          jacentes sicut oves non habentes pastorem.</ab>
        <ab xml:id="d1e916" n="37"> Tunc dicit discipulis suis: Messis quidem multa, operarii autem
          pauci.</ab>
        <ab xml:id="d1e919" n="38"> Rogate ergo Dominum messis, ut mittat operarios in messem
          suam.</ab>
      </div>
      <div xml:id="d1e982" type="chap" n="10">
        <ab xml:id="d1e925" n="1">Et convocatis duodecim discipulis suis, dedit illis potestatem
          spirituum immundorum, ut ejicerent eos, et curarent omnem languorem, et omnem
          infirmitatem.</ab>
        <ab xml:id="d1e928" n="2">Duodecim autem Apostolorum nomina sunt haec. Primus, Simon, qui
          dicitur Petrus: et Andreas frater ejus,</ab>
        <ab xml:id="d1e931" n="3">Jacobus Zebedaei, et Joannes frater ejus, Philippus, et
          Bartholomaeus, Thomas, et Matthaeus publicanus, Jacobus Alphaei, et Thaddaeus,</ab>
        <ab xml:id="d1e934" n="4">Simon Chananaeus, et Judas Iscariotes, qui et tradidit eum.<pc
            ana="#pilcrow"/>
        </ab>
        <ab xml:id="d1e938" n="5">Hos duodecim misit Jesus, praecipiens eis, dicens: In viam
          gentium ne abieritis, et in civitates Samaritanorum ne intraveritis : </ab>
        <ab xml:id="d1e942" n="6">sed potius ite ad oves quae perierunt domus Israël.</ab>
        <ab xml:id="d1e945" n="7">Euntes autem praedicate, dicentes: Quia appropinquavit regnum
          caelorum.</ab>
        <ab xml:id="d1e948" n="8">Infirmos curate, mortuos suscitate, leprosos mundate, daemones
          ejicite: gratis accepistis, gratis date.</ab>
        <ab xml:id="d1e951" n="9">Nolite possidere aurum, neque argentum, neque pecuniam in zonis
          vestris : </ab>
        <ab xml:id="d1e954" n="10"> non peram in via, neque duas tunicas, neque calceamenta, neque
          virgam: dignus enim est operarius cibo suo.</ab>
        <ab xml:id="d1e957" n="11"> In quamcumque autem civitatem aut castellum intraveritis,
          interrogate, quis in ea dignus sit: et ibi manete donec exeatis.</ab>
        <ab xml:id="d1e961" n="12"> Intrantes autem in domum, salutate eam, dicentes: Pax huic
          domui.</ab>
        <ab xml:id="d1e964" n="13"> Et siquidem fuerit domus illa digna, veniet pax vestra super eam
         : si autem non fuerit digna, pax vestra revertetur ad vos.</ab>
        <ab xml:id="d1e967" n="14"> Et quicumque non receperit vos, neque audierit sermones vestros
         : exeuntes foras de domo, vel civitate, excutite pulverem de pedibus vestris.</ab>
        <ab xml:id="d1e970" n="15"> Amen dico vobis: Tolerabilius erit terrae Sodomorum et
          Gomorrhaeorum in die judicii, quam illi civitati.
        </ab>
        <ab xml:id="d1e974" n="16"> Ecce ego mitto vos sicut oves in medio luporum. Estote ergo
          prudentes sicut serpentes, et simplices sicut columbae.</ab>
        <ab xml:id="d1e977" n="17"> Cavete autem ab hominibus. Tradent enim vos in conciliis, et in
          synagogis suis flagellabunt vos : </ab>
        <ab xml:id="d1e981" n="18"> et ad praesides, et ad reges ducemini propter me in testimonium
          illis, et gentibus.</ab>
        <ab xml:id="d1e984" n="19"> Cum autem tradent vos, nolite cogitare quomodo, aut quid
          loquamini: dabitur enim vobis in illa hora, quid loquamini : </ab>
        <ab xml:id="d1e987" n="20"> non enim vos estis qui loquimini, sed Spiritus Patris vestri,
          qui loquitur in vobis.</ab>
        <ab xml:id="d1e990" n="21"> Tradet autem frater fratrem in mortem, et pater filium: et
          insurgent filii in parentes, et morte eos afficient : </ab>
        <ab xml:id="d1e993" n="22"> et eritis odio omnibus propter nomen meum: qui autem
          perseveraverit usque in finem, hic salvus erit.
        </ab>
        <ab xml:id="d1e997" n="23"> Cum autem persequentur vos in civitate ista, fugite in aliam.
          Amen dico vobis, non consummabitis civitates Israël, donec veniat Filius hominis.</ab>
        <ab xml:id="d1e1001" n="24"> Non est discipulus super magistrum, nec servus super dominum
          suum : </ab>
        <ab xml:id="d1e1004" n="25"> sufficit discipulo ut sit sicut magister ejus, et servo, sicut
          dominus ejus. Si patremfamilias Beelzebub vocaverunt, quanto magis domesticos ejus ?</ab>
        <ab xml:id="d1e1007" n="26"> Ne ergo timueritis eos. Nihil enim est opertum, quod non
          revelabitur: et occultum, quod non scietur.</ab>
        <ab xml:id="d1e1010" n="27"> Quod dico vobis in tenebris, dicite in lumine: et quod in aure
          auditis, praedicate super tecta.</ab>
        <ab xml:id="d1e1013" n="28"> Et nolite timere eos qui occidunt corpus, animam autem non
          possunt occidere: sed potius timete eum, qui potest et animam et corpus perdere in
          gehennam.</ab>
        <ab xml:id="d1e1016" n="29"> Nonne duo passeres asse veneunt? et unus ex illis non cadet
          super terram sine Patre vestro.</ab>
        <ab xml:id="d1e1020" n="30"> Vestri autem capilli capitis omnes numerati sunt.</ab>
        <ab xml:id="d1e1023" n="31"> Nolite ergo timere: multis passeribus meliores estis vos.</ab>
        <ab xml:id="d1e1026" n="32"> Omnis ergo qui confitebitur me coram hominibus, confitebor et
          ego eum coram Patre meo, qui in caelis est.</ab>
        <ab xml:id="d1e1029" n="33"> Qui autem negaverit me coram hominibus, negabo et ego eum coram
          Patre meo, qui in caelis est.</ab>
        <ab xml:id="d1e1032" n="34"> Nolite arbitrari quia pacem venerim mittere in terram: non
          veni pacem mittere, sed gladium : </ab>
        <ab xml:id="d1e1035" n="35"> veni enim separare hominem adversus patrem suum, et filiam
          adversus matrem suam, et nurum adversus socrum suam : </ab>
        <ab xml:id="d1e1039" n="36"> et inimici hominis, domestici ejus.</ab>
        <ab xml:id="d1e1042" n="37"> Qui amat patrem aut matrem plus quam me, non est me dignus: et
          qui amat filium aut filiam super me, non est me dignus.</ab>
        <ab xml:id="d1e1045" n="38"> Et qui non accipit crucem suam, et sequitur me, non est me
          dignus.</ab>
        <ab xml:id="d1e1048" n="39"> Qui invenit animam suam, perdet illam: et qui perdiderit
          animam suam propter me, inveniet eam.</ab>
        <ab xml:id="d1e1051" n="40"> Qui recipit vos, me recipit: et qui me recipit, recipit eum
          qui me misit.</ab>
        <ab xml:id="d1e1054" n="41"> Qui recipit prophetam in nomine prophetae, mercedem prophetae
          accipiet: et qui recipit justum in nomine justi, mercedem justi accipiet.</ab>
        <ab xml:id="d1e1058" n="42"> Et quicumque potum dederit uni ex minimis istis calicem aquae
          frigidae tantum in nomine discipuli: amen dico vobis, non perdet mercedem suam.</ab>
      </div>
      <div xml:id="d1e1124" type="chap" n="11">
        <ab xml:id="d1e1064" n="1">Et factum est, cum consummasset Jesus, praecipiens duodecim
          discipulis suis, transiit inde ut doceret, et praedicaret in civitatibus eorum.<pc
            ana="#pilcrow"/>
        </ab>
        <ab xml:id="d1e1068" n="2">Joannes autem cum audisset in vinculis opera Christi, mittens
          duos de discipulis suis,</ab>
        <ab xml:id="d1e1071" n="3">ait illi: Tu es, qui venturus es, an alium exspectamus ?</ab>
        <ab xml:id="d1e1074" n="4">Et respondens Jesus ait illis: Euntes renuntiate Joanni quae
          audistis, et vidistis.</ab>
        <ab xml:id="d1e1077" n="5">Caeci vident, claudi ambulant, leprosi mundantur, surdi audiunt,
          mortui resurgunt, pauperes evangelizantur : </ab>
        <ab xml:id="d1e1081" n="6">et beatus est, qui non fuerit scandalizatus in me.<pc
            ana="#pilcrow"/>
        </ab>
        <ab xml:id="d1e1085" n="7">Illis autem abeuntibus, coepit Jesus dicere ad turbas de Joanne
         : Quid existis in desertum videre? arundinem vento agitatam ?</ab>
        <ab xml:id="d1e1088" n="8">Sed quid existis videre? hominem mollibus vestitum? Ecce qui
          mollibus vestiuntur, in domibus regum sunt.</ab>
        <ab xml:id="d1e1091" n="9">Sed quid existis videre? prophetam? Etiam dico vobis, et plus
          quam prophetam.</ab>
        <ab xml:id="d1e1094" n="10"> Hic est enim de quo scriptum est: Ecce ego mitto angelum meum
          ante faciem tuam, qui praeparabit viam tuam ante te.</ab>
        <ab xml:id="d1e1097" n="11"> Amen dico vobis, non surrexit inter natos mulierum major Joanne
          Baptista: qui autem minor est in regno caelorum, major est illo.</ab>
        <ab xml:id="d1e1101" n="12"> A diebus autem Joannis Baptistae usque nunc, regnum caelorum
          vim patitur, et violenti rapiunt illud.</ab>
        <ab xml:id="d1e1104" n="13"> Omnes enim prophetae et lex usque ad Joannem prophetaverunt
          : </ab>
        <ab xml:id="d1e1107" n="14"> et si vultis recipere, ipse est Elias, qui venturus est.</ab>
        <ab xml:id="d1e1110" n="15"> Qui habet aures audiendi, audiat.
        </ab>
        <ab xml:id="d1e1114" n="16"> Cui autem similem aestimabo generationem istam? Similis est
          pueris sedentibus in foro: qui clamantes coaequalibus</ab>
        <ab xml:id="d1e1117" n="17"> dicunt: Cecinimus vobis, et non saltastis: lamentavimus, et
          non planxistis.</ab>
        <ab xml:id="d1e1121" n="18"> Venit enim Joannes neque manducans, neque bibens, et dicunt : 
          Daemonium habet.</ab>
        <ab xml:id="d1e1124" n="19"> Venit Filius hominis manducans, et bibens, et dicunt: Ecce
          homo vorax, et potator vini, publicanorum et peccatorum amicus. Et justificata est
          sapientia a filiis suis.
        </ab>
        <ab xml:id="d1e1128" n="20"> Tunc coepit exprobrare civitatibus, in quibus factae sunt
          plurimae virtutes ejus, quia non egissent poenitentiam : </ab>
        <ab xml:id="d1e1131" n="21"> Vae tibi Corozain, vae tibi Bethsaida: quia, si in Tyro et
          Sidone factae essent virtutes quae factae sunt in vobis, olim in cilicio et cinere
          poenitentiam egissent.</ab>
        <ab xml:id="d1e1134" n="22"> Verumtamen dico vobis: Tyro et Sidoni remissius erit in die
          judicii, quam vobis.</ab>
        <ab xml:id="d1e1137" n="23"> Et tu Capharnaum, numquid usque in caelum exaltaberis? usque
          in infernum descendes, quia si in Sodomis factae fuissent virtutes quae factae sunt in te,
          forte mansissent usque in hanc diem.</ab>
        <ab xml:id="d1e1141" n="24"> Verumtamen dico vobis, quia terrae Sodomorum remissius erit in
          die judicii, quam tibi.
        </ab>
        <ab xml:id="d1e1145" n="25"> In illo tempore respondens Jesus dixit: Confiteor tibi, Pater,
          Domine caeli et terrae, quia abscondisti haec a sapientibus, et prudentibus, et revelasti
          ea parvulis.</ab>
        <ab xml:id="d1e1148" n="26"> Ita Pater: quoniam sic fuit placitum ante te.</ab>
        <ab xml:id="d1e1151" n="27"> Omnia mihi tradita sunt a Patre meo. Et nemo novit Filium, nisi
          Pater: neque Patrem quis novit, nisi Filius, et cui voluerit Filius revelare.</ab>
        <ab xml:id="d1e1154" n="28"> Venite ad me omnes qui laboratis, et onerati estis, et ego
          reficiam vos.</ab>
        <ab xml:id="d1e1157" n="29"> Tollite jugum meum super vos, et discite a me, quia mitis sum,
          et humilis corde: et invenietis requiem animabus vestris.</ab>
        <ab xml:id="d1e1161" n="30"> Jugum enim meum suave est, et onus meum leve.</ab>
      </div>
      <div xml:id="d1e1233" type="chap" n="12">
        <ab xml:id="d1e1168" n="1">In illo tempore abiit Jesus per sata sabbato: discipuli autem
          ejus esurientes coeperunt vellere spicas, et manducare.</ab>
        <ab xml:id="d1e1171" n="2">Pharisaei autem videntes, dixerunt ei: Ecce discipuli tui
          faciunt quod non licet facere sabbatis.</ab>
        <ab xml:id="d1e1174" n="3">At ille dixit eis: Non legistis quid fecerit David, quando
          esuriit, et qui cum eo erant : </ab>
        <ab xml:id="d1e1177" n="4">quomodo intravit in domum Dei, et panes propositionis comedit,
          quos non licebat ei edere, neque his qui cum eo erant, nisi solis sacerdotibus ?</ab>
        <ab xml:id="d1e1180" n="5">aut non legistis in lege quia sabbatis sacerdotes in templo
          sabbatum violant, et sine crimine sunt ?</ab>
        <ab xml:id="d1e1184" n="6">Dico autem vobis, quia templo major est hic.</ab>
        <ab xml:id="d1e1187" n="7">Si autem sciretis, quid est: Misericordiam volo, et non
          sacrificium: numquam condemnassetis innocentes : </ab>
        <ab xml:id="d1e1190" n="8">dominus enim est Filius hominis etiam sabbati.<pc ana="#pilcrow"
          />
        </ab>
        <ab xml:id="d1e1194" n="9">Et cum inde transisset, venit in synagogam eorum.</ab>
        <ab xml:id="d1e1197" n="10"> Et ecce homo manum habens aridam, et interrogabant eum,
          dicentes: Si licet sabbatis curare? ut accusarent eum.</ab>
        <ab xml:id="d1e1200" n="11"> Ipse autem dixit illis: Quis erit ex vobis homo, qui habeat
          ovem unam, et si ceciderit haec sabbatis in foveam, nonne tenebit et levabit eam ?</ab>
        <ab xml:id="d1e1204" n="12"> Quanto magis melior est homo ove? itaque licet sabbatis
          benefacere.</ab>
        <ab xml:id="d1e1207" n="13"> Tunc ait homini: Extende manum tuam. Et extendit, et restituta
          est sanitati sicut altera.</ab>
        <ab xml:id="d1e1210" n="14"> Exeuntes autem pharisaei, consilium faciebant adversus eum,
          quomodo perderent eum.</ab>
        <ab xml:id="d1e1213" n="15"> Jesus autem sciens recessit inde: et secuti sunt eum multi, et
          curavit eos omnes : </ab>
        <ab xml:id="d1e1216" n="16"> et praecepit eis ne manifestum eum facerent.</ab>
        <ab xml:id="d1e1219" n="17"> Ut adimpleretur quod dictum est per Isaiam prophetam, dicentem
          : </ab>
        <ab xml:id="d1e1223" n="18"> [Ecce puer meus, quem elegi, dilectus meus,/ in quo bene
          complacuit animae meae./ Ponam spiritum meum super eum,/ et judicium gentibus
          nuntiabit./</ab>
        <ab xml:id="d1e1226" n="19"> Non contendet, neque clamabit,/ neque audiet aliquis in plateis
          vocem ejus : /</ab>
        <ab xml:id="d1e1229" n="20"> arundinem quassatam non confringet,/ et linum fumigans non
          extinguet,/ donec ejiciat ad victoriam judicium : /</ab>
        <ab xml:id="d1e1232" n="21"> et in nomine ejus gentes sperabunt.]
        </ab>
        <ab xml:id="d1e1236" n="22"> Tunc oblatus est ei daemonium habens, caecus, et mutus, et
          curavit eum ita ut loqueretur, et videret.</ab>
        <ab xml:id="d1e1239" n="23"> Et stupebant omnes turbae, et dicebant: Numquid hic est filius
          David ?</ab>
        <ab xml:id="d1e1243" n="24"> Pharisaei autem audientes, dixerunt: Hic non ejicit daemones
          nisi in Beelzebub principe daemoniorum.</ab>
        <ab xml:id="d1e1246" n="25"> Jesus autem sciens cogitationes eorum, dixit eis: Omne regnum
          divisum contra se desolabitur: et omnis civitas vel domus divisa contra se, non
          stabit.</ab>
        <ab xml:id="d1e1249" n="26"> Et si Satanas Satanam ejicit, adversus se divisus est: quomodo
          ergo stabit regnum ejus ?</ab>
        <ab xml:id="d1e1252" n="27"> Et si ego in Beelzebub ejicio daemones, filii vestri in quo
          ejiciunt? ideo ipsi judices vestri erunt.</ab>
        <ab xml:id="d1e1255" n="28"> Si autem ego in Spiritu Dei ejicio daemones, igitur pervenit in
          vos regnum Dei.</ab>
        <ab xml:id="d1e1258" n="29"> Aut quomodo potest quisquam intrare in domum fortis, et vasa
          ejus diripere, nisi prius alligaverit fortem? et tunc domum illius diripiet.</ab>
        <ab xml:id="d1e1262" n="30"> Qui non est mecum, contra me est ; et qui non congregat mecum,
          spargit.</ab>
        <ab xml:id="d1e1265" n="31"> Ideo dico vobis: Omne peccatum et blasphemia remittetur
          hominibus, Spiritus autem blasphemia non remittetur.</ab>
        <ab xml:id="d1e1268" n="32"> Et quicumque dixerit verbum contra Filium hominis, remittetur
          ei: qui autem dixerit contra Spiritum Sanctum, non remittetur ei, neque in hoc saeculo,
          neque in futuro.</ab>
        <ab xml:id="d1e1271" n="33"> Aut facite arborem bonam, et fructum ejus bonum: aut facite
          arborem malam, et fructum ejus malum: siquidem ex fructu arbor agnoscitur.</ab>
        <ab xml:id="d1e1274" n="34"> Progenies viperarum, quomodo potestis bona loqui, cum sitis
          mali? ex abundantia enim cordis os loquitur.</ab>
        <ab xml:id="d1e1277" n="35"> Bonus homo de bono thesauro profert bona: et malus homo de
          malo thesauro profert mala.</ab>
        <ab xml:id="d1e1281" n="36"> Dico autem vobis quoniam omne verbum otiosum, quod locuti
          fuerint homines, reddent rationem de eo in die judicii.</ab>
        <ab xml:id="d1e1284" n="37"> Ex verbis enim tuis justificaberis et ex verbis tuis
            condemnaberis.
        </ab>
        <ab xml:id="d1e1288" n="38"> Tunc responderunt ei quidam de scribis et pharisaeis, dicentes
         : Magister, volumus a te signum videre.</ab>
        <ab xml:id="d1e1291" n="39"> Qui respondens ait illis: Generatio mala et adultera signum
          quaerit: et signum non dabitur ei, nisi signum Jonae prophetae.</ab>
        <ab xml:id="d1e1294" n="40"> Sicut enim fuit Jonas in ventre ceti tribus diebus, et tribus
          noctibus, sic erit Filius hominis in corde terrae tribus diebus et tribus noctibus.</ab>
        <ab xml:id="d1e1297" n="41"> Viri Ninivitae surgent in judicio cum generatione ista, et
          condemnabunt eam: quia poenitentiam egerunt in praedicatione Jonae, et ecce plus quam
          Jonas hic.</ab>
        <ab xml:id="d1e1301" n="42"> Regina austri surget in judicio cum generatione ista, et
          condemnabit eam: quia venit a finibus terrae audire sapientiam Salomonis, et ecce plus
          quam Salomon hic.</ab>
        <ab xml:id="d1e1304" n="43"> Cum autem immundus spiritus exierit ab homine, ambulat per loca
          arida, quaerens requiem, et non invenit.</ab>
        <ab xml:id="d1e1307" n="44"> Tunc dicit: Revertar in domum meam, unde exivi. Et veniens
          invenit eam vacantem, scopis mundatam, et ornatam.</ab>
        <ab xml:id="d1e1310" n="45"> Tunc vadit, et assumit septem alios spiritus secum nequiores
          se, et intrantes habitant ibi: et fiunt novissima hominis illius pejora prioribus. Sic
          erit et generationi huic pessimae.
        </ab>
        <ab xml:id="d1e1314" n="46"> Adhuc eo loquente ad turbas, ecce mater ejus et fratres stabant
          foris, quaerentes loqui ei.</ab>
        <ab xml:id="d1e1317" n="47"> Dixit autem ei quidam: Ecce mater tua, et fratres tui foris
          stant quaerentes te.</ab>
        <ab xml:id="d1e1321" n="48"> At ipse respondens dicenti sibi, ait: Quae est mater mea, et
          qui sunt fratres mei ?</ab>
        <ab xml:id="d1e1324" n="49"> Et extendens manum in discipulos suos, dixit: Ecce mater mea,
          et fratres mei.</ab>
        <ab xml:id="d1e1327" n="50"> Quicumque enim fecerit voluntatem Patris mei, qui in caelis
          est, ipse meus frater, et soror, et mater est.</ab>
      </div>
      <div xml:id="d1e1402" type="chap" n="13">
        <ab xml:id="d1e1333" n="1">In illo die exiens Jesus de domo, sedebat secus mare.</ab>
        <ab xml:id="d1e1336" n="2">Et congregatae sunt ad eum turbae multae, ita ut naviculam
          ascendens sederet: et omnis turba stabat in littore,</ab>
        <ab xml:id="d1e1339" n="3">et locutus est eis multa in parabolis, dicens: Ecce exiit qui
          seminat, seminare.</ab>
        <ab xml:id="d1e1342" n="4">Et dum seminat, quaedam ceciderunt secus viam, et venerunt
          volucres caeli, et comederunt ea.</ab>
        <ab xml:id="d1e1345" n="5">Alia autem ceciderunt in petrosa, ubi non habebant terram multam
         : et continuo exorta sunt, quia non habebant altitudinem terrae : </ab>
        <ab xml:id="d1e1349" n="6">sole autem orto aestuaverunt ; et quia non habebant radicem,
          aruerunt.</ab>
        <ab xml:id="d1e1352" n="7">Alia autem ceciderunt in spinas: et creverunt spinae, et
          suffocaverunt ea.</ab>
        <ab xml:id="d1e1355" n="8">Alia autem ceciderunt in terram bonam: et dabant fructum, aliud
          centesimum, aliud sexagesimum, aliud trigesimum.</ab>
        <ab xml:id="d1e1358" n="9">Qui habet aures audiendi, audiat.
        </ab>
        <ab xml:id="d1e1362" n="10"> Et accedentes discipuli dixerunt ei: Quare in parabolis
          loqueris eis ?</ab>
        <ab xml:id="d1e1365" n="11"> Qui respondens, ait illis: Quia vobis datum est nosse mysteria
          regni caelorum: illis autem non est datum.</ab>
        <ab xml:id="d1e1369" n="12"> Qui enim habet, dabitur ei, et abundabit: qui autem non habet,
          et quod habet auferetur ab eo.</ab>
        <ab xml:id="d1e1372" n="13"> Ideo in parabolis loquor eis: quia videntes non vident, et
          audientes non audiunt, neque intelligunt.</ab>
        <ab xml:id="d1e1375" n="14"> Et adimpletur in eis prophetia Isaiae, dicentis: [Auditu
          audietis, et non intelligetis : / et videntes videbitis, et non videbitis./</ab>
        <ab xml:id="d1e1378" n="15"> Incrassatum est enim cor populi hujus,/ et auribus graviter
          audierunt,/ et oculos suos clauserunt : / nequando videant oculis, et auribus audiant,/ et
          corde intelligant, et convertantur,/ et sanem eos.]</ab>
        <ab xml:id="d1e1381" n="16"> Vestri autem beati oculi quia vident, et aures vestrae quia
          audiunt.</ab>
        <ab xml:id="d1e1384" n="17"> Amen quippe dico vobis, quia multi prophetae et justi cupierunt
          videre quae videtis, et non viderunt: et audire quae auditis, et non audierunt.<pc
            ana="#pilcrow"/>
        </ab>
        <ab xml:id="d1e1389" n="18"> Vos ergo audite parabolam seminantis.</ab>
        <ab xml:id="d1e1392" n="19"> Omnis qui audit verbum regni, et non intelligit, venit malus,
          et rapit quod seminatum est in corde ejus: hic est qui secus viam seminatus est.</ab>
        <ab xml:id="d1e1395" n="20"> Qui autem super petrosa seminatus est, hic est qui verbum
          audit, et continuo cum gaudio accipit illud : </ab>
        <ab xml:id="d1e1398" n="21"> non habet autem in se radicem, sed est temporalis: facta autem
          tribulatione et persecutione propter verbum, continuo scandalizatur.</ab>
        <ab xml:id="d1e1401" n="22"> Qui autem seminatus est in spinis, hic est qui verbum audit, et
          sollicitudo saeculi istius, et fallacia divitiarum suffocat verbum, et sine fructu
          efficitur.</ab>
        <ab xml:id="d1e1404" n="23"> Qui vero in terram bonam seminatus est, hic est qui audit
          verbum, et intelligit, et fructum affert, et facit aliud quidem centesimum, aliud autem
          sexagesimum, aliud vero trigesimum.
        </ab>
        <ab xml:id="d1e1409" n="24"> Aliam parabolam proposuit illis, dicens: Simile factum est
          regnum caelorum homini, qui seminavit bonum semen in agro suo : </ab>
        <ab xml:id="d1e1412" n="25"> cum autem dormirent homines, venit inimicus ejus, et
          superseminavit zizania in medio tritici, et abiit.</ab>
        <ab xml:id="d1e1415" n="26"> Cum autem crevisset herba, et fructum fecisset, tunc
          apparuerunt et zizania.</ab>
        <ab xml:id="d1e1418" n="27"> Accedentes autem servi patrisfamilias, dixerunt ei: Domine,
          nonne bonum semen seminasti in agro tuo? unde ergo habet zizania ?</ab>
        <ab xml:id="d1e1421" n="28"> Et ait illis: Inimicus homo hoc fecit. Servi autem dixerunt ei
         : Vis, imus, et colligimus ea ?</ab>
        <ab xml:id="d1e1424" n="29"> Et ait: Non: ne forte colligentes zizania, eradicetis simul
          cum eis et triticum.</ab>
        <ab xml:id="d1e1428" n="30"> Sinite utraque crescere usque ad messem, et in tempore messis
          dicam messoribus: Colligite primum zizania, et alligate ea in fasciculos ad comburendum : 
          triticum autem congregate in horreum meum.
        </ab>
        <ab xml:id="d1e1432" n="31"> Aliam parabolam proposuit eis dicens: Simile est regnum
          caelorum grano sinapis, quod accipiens homo seminavit in agro suo : </ab>
        <ab xml:id="d1e1435" n="32"> quod minimum quidem est omnibus seminibus: cum autem creverit,
          majus est omnibus oleribus, et fit arbor, ita ut volucres caeli veniant, et habitent in
          ramis ejus.</ab>
        <ab xml:id="d1e1438" n="33"> Aliam parabolam locutus est eis: Simile est regnum caelorum
          fermento, quod acceptum mulier abscondit in farinae satis tribus, donec fermentatum est
          totum.</ab>
        <ab xml:id="d1e1441" n="34"> Haec omnia locutus est Jesus in parabolis ad turbas: et sine
          parabolis non loquebatur eis : </ab>
        <ab xml:id="d1e1444" n="35"> ut impleretur quod dictum erat per prophetam dicentem: Aperiam
          in parabolis os meum ; eructabo abscondita a constitutione mundi.
        </ab>
        <ab xml:id="d1e1449" n="36"> Tunc, dimissis turbis, venit in domum: et accesserunt ad eum
          discipuli ejus, dicentes: Edissere nobis parabolam zizaniorum agri.</ab>
        <ab xml:id="d1e1452" n="37"> Qui respondens ait illis: Qui seminat bonum semen, est Filius
          hominis.</ab>
        <ab xml:id="d1e1455" n="38"> Ager autem est mundus. Bonum vero semen, hi sunt filii regni.
          Zizania autem, filii sunt nequam.</ab>
        <ab xml:id="d1e1458" n="39"> Inimicus autem, qui seminavit ea, est diabolus. Messis vero,
          consummatio saeculi est. Messores autem, angeli sunt.</ab>
        <ab xml:id="d1e1461" n="40"> Sicut ergo colliguntur zizania, et igni comburuntur: sic erit
          in consummatione saeculi.</ab>
        <ab xml:id="d1e1464" n="41"> Mittet Filius hominis angelos suos, et colligent de regno ejus
          omnia scandala, et eos qui faciunt iniquitatem : </ab>
        <ab xml:id="d1e1468" n="42"> et mittent eos in caminum ignis. Ibi erit fletus et stridor
          dentium.</ab>
        <ab xml:id="d1e1471" n="43"> Tunc justi fulgebunt sicut sol in regno Patris eorum. Qui habet
          aures audiendi, audiat.
        </ab>
        <ab xml:id="d1e1475" n="44"> Simile est regnum caelorum thesauro abscondito in agro: quem
          qui invenit homo, abscondit, et prae gaudio illius vadit, et vendit universa quae habet,
          et emit agrum illum.</ab>
        <ab xml:id="d1e1478" n="45"> Iterum simile est regnum caelorum homini negotiatori, quaerenti
          bonas margaritas.</ab>
        <ab xml:id="d1e1481" n="46"> Inventa autem una pretiosa margarita, abiit, et vendidit omnia
          quae habuit, et emit eam.
        </ab>
        <ab xml:id="d1e1485" n="47"> Iterum simile est regnum caelorum sagenae missae in mare, et ex
          omni genere piscium congreganti.</ab>
        <ab xml:id="d1e1489" n="48"> Quam, cum impleta esset, educentes, et secus littus sedentes,
          elegerunt bonos in vasa, malos autem foras miserunt.</ab>
        <ab xml:id="d1e1492" n="49"> Sic erit in consummatione saeculi: exibunt angeli, et
          separabunt malos de medio justorum,</ab>
        <ab xml:id="d1e1495" n="50"> et mittent eos in caminum ignis: ibi erit fletus, et stridor
          dentium.</ab>
        <ab xml:id="d1e1498" n="51"> Intellexistis haec omnia? Dicunt ei: Etiam.</ab>
        <ab xml:id="d1e1501" n="52"> Ait illis: Ideo omnis scriba doctus in regno caelorum, similis
          est homini patrifamilias, qui profert de thesauro suo nova et vetera.</ab>
        <ab xml:id="d1e1504" n="53"> Et factum est, cum consummasset Jesus parabolas istas, transiit
            inde.
        </ab>
        <ab xml:id="d1e1509" n="54"> Et veniens in patriam suam, docebat eos in synagogis eorum, ita
          ut mirarentur, et dicerent: Unde huic sapientia haec, et virtutes ?</ab>
        <ab xml:id="d1e1512" n="55"> Nonne hic est fabri filius? nonne mater ejus dicitur Maria, et
          fratres ejus, Jacobus, et Joseph, et Simon, et Judas ?</ab>
        <ab xml:id="d1e1515" n="56"> et sorores ejus, nonne omnes apud nos sunt? unde ergo huic
          omnia ista ?</ab>
        <ab xml:id="d1e1518" n="57"> Et scandalizabantur in eo. Jesus autem dixit eis: Non est
          propheta sine honore, nisi in patria sua, et in domo sua.</ab>
        <ab xml:id="d1e1521" n="58"> Et non fecit ibi virtutes multas propter incredulitatem
          illorum.</ab>
      </div>
      <div xml:id="d1e1604" type="chap" n="14">
        <ab xml:id="d1e1527" n="1">In illo tempore audivit Herodes tetrarcha famam Jesu : </ab>
        <ab xml:id="d1e1530" n="2">et ait pueris suis: Hic est Joannes Baptista: ipse surrexit a
          mortuis, et ideo virtutes operantur in eo.</ab>
        <ab xml:id="d1e1533" n="3">Herodes enim tenuit Joannem, et alligavit eum: et posuit in
          carcerem propter Herodiadem uxorem fratris sui.</ab>
        <ab xml:id="d1e1536" n="4">Dicebat enim illi Joannes: Non licet tibi habere eam.</ab>
        <ab xml:id="d1e1539" n="5">Et volens illum occidere, timuit populum: quia sicut prophetam
          eum habebant.</ab>
        <ab xml:id="d1e1543" n="6">Die autem natalis Herodis saltavit filia Herodiadis in medio, et
          placuit Herodi : </ab>
        <ab xml:id="d1e1546" n="7">unde cum juramento pollicitus est ei dare quodcumque postulasset
          ab eo.</ab>
        <ab xml:id="d1e1549" n="8">At illa praemonita a matre sua: Da mihi, inquit, hic in disco
          caput Joannis Baptistae.</ab>
        <ab xml:id="d1e1552" n="9">Et contristatus est rex: propter juramentum autem, et eos qui
          pariter recumbebant, jussit dari.</ab>
        <ab xml:id="d1e1555" n="10"> Misitque et decollavit Joannem in carcere.</ab>
        <ab xml:id="d1e1558" n="11"> Et allatum est caput ejus in disco, et datum est puellae, et
          attulit matri suae.</ab>
        <ab xml:id="d1e1562" n="12"> Et accedentes discipuli ejus, tulerunt corpus ejus, et
          sepelierunt illud: et venientes nuntiaverunt Jesu.
        </ab>
        <ab xml:id="d1e1566" n="13"> Quod cum audisset Jesus, secessit inde in navicula, in locum
          desertum seorsum: et cum audissent turbae, secutae sunt eum pedestres de
          civitatibus.</ab>
        <ab xml:id="d1e1569" n="14"> Et exiens vidit turbam multam, et misertus est eis, et curavit
          languidos eorum.</ab>
        <ab xml:id="d1e1572" n="15"> Vespere autem facto, accesserunt ad eum discipuli ejus,
          dicentes: Desertus est locus, et hora jam praeteriit: dimitte turbas, ut euntes in
          castella, emant sibi escas.</ab>
        <ab xml:id="d1e1575" n="16"> Jesus autem dixit eis: Non habent necesse ire: date illis vos
          manducare.</ab>
        <ab xml:id="d1e1578" n="17"> Responderunt ei: Non habemus hic nisi quinque panes et duos
          pisces.</ab>
        <ab xml:id="d1e1582" n="18"> Qui ait eis: Afferte mihi illos huc.</ab>
        <ab xml:id="d1e1585" n="19"> Et cum jussisset turbam discumbere super foenum, acceptis
          quinque panibus et duobus piscibus, aspiciens in caelum benedixit, et fregit, et dedit
          discipulis panes, discipuli autem turbis.</ab>
        <ab xml:id="d1e1588" n="20"> Et manducaverunt omnes, et saturati sunt. Et tulerunt
          reliquias, duodecim cophinos fragmentorum plenos.</ab>
        <ab xml:id="d1e1591" n="21"> Manducantium autem fuit numerus quinque millia virorum,
          exceptis mulieribus et parvulis.
        </ab>
        <ab xml:id="d1e1595" n="22"> Et statim compulit Jesus discipulos ascendere in naviculam, et
          praecedere eum trans fretum, donec dimitteret turbas.</ab>
        <ab xml:id="d1e1598" n="23"> Et dimissa turba, ascendit in montem solus orare. Vespere autem
          facto solus erat ibi : </ab>
        <ab xml:id="d1e1602" n="24"> navicula autem in medio mari jactabatur fluctibus: erat enim
          contrarius ventus.</ab>
        <ab xml:id="d1e1605" n="25"> Quarta enim vigilia noctis, venit ad eos ambulans super
          mare.</ab>
        <ab xml:id="d1e1608" n="26"> Et videntes eum super mare ambulantem, turbati sunt, dicentes : 
          Quia phantasma est. Et prae timore clamaverunt.</ab>
        <ab xml:id="d1e1611" n="27"> Statimque Jesus locutus est eis, dicens: Habete fiduciam: ego
          sum, nolite timere.</ab>
        <ab xml:id="d1e1614" n="28"> Respondens autem Petrus, dixit: Domine, si tu es, jube me ad
          te venire super aquas.</ab>
        <ab xml:id="d1e1617" n="29"> At ipse ait: Veni. Et descendens Petrus de navicula, ambulabat
          super aquam ut veniret ad Jesum.</ab>
        <ab xml:id="d1e1621" n="30"> Videns vero ventum validum, timuit: et cum coepisset mergi,
          clamavit dicens: Domine, salvum me fac.</ab>
        <ab xml:id="d1e1624" n="31"> Et continuo Jesus extendens manum, apprehendit eum: et ait
          illi: Modicae fidei, quare dubitasti ?</ab>
        <ab xml:id="d1e1627" n="32"> Et cum ascendissent in naviculam, cessavit ventus.</ab>
        <ab xml:id="d1e1630" n="33"> Qui autem in navicula erant, venerunt, et adoraverunt eum,
          dicentes: Vere Filius Dei es.</ab>
        <ab xml:id="d1e1633" n="34"> Et cum transfretassent, venerunt in terram Genesar.</ab>
        <ab xml:id="d1e1636" n="35"> Et cum cognovissent eum viri loci illius, miserunt in universam
          regionem illam, et obtulerunt ei omnes male habentes : </ab>
        <ab xml:id="d1e1640" n="36"> et rogabant eum ut vel fimbriam vestimenti ejus tangerent. Et
          quicumque tetigerunt, salvi facti sunt.</ab>
      </div>
      <div xml:id="d1e1725" type="chap" n="15">
        <ab xml:id="d1e1646" n="1">Tunc accesserunt ad eum ab Jerosolymis scribae et pharisaei,
          dicentes : </ab>
        <ab xml:id="d1e1649" n="2">Quare discipuli tui transgrediuntur traditionem seniorum? non
          enim lavant manus suas cum panem manducant.</ab>
        <ab xml:id="d1e1652" n="3">Ipse autem respondens ait illis: Quare et vos transgredimini
          mandatum Dei propter traditionem vestram? Nam Deus dixit : </ab>
        <ab xml:id="d1e1655" n="4">Honora patrem, et matrem: et, Qui maledixerit patri, vel matri,
          morte moriatur.</ab>
        <ab xml:id="d1e1658" n="5">Vos autem dicitis: Quicumque dixerit patri, vel matri: Munus,
          quodcumque est ex me, tibi proderit : </ab>
        <ab xml:id="d1e1662" n="6">et non honorificabit patrem suum, aut matrem suam: et irritum
          fecistis mandatum Dei propter traditionem vestram.</ab>
        <ab xml:id="d1e1665" n="7">Hypocritae, bene prophetavit de vobis Isaias, dicens : </ab>
        <ab xml:id="d1e1668" n="8">[Populus hic labiis me honorat : / cor autem eorum longe est a
          me./</ab>
        <ab xml:id="d1e1671" n="9">Sine causa autem colunt me,/ docentes doctrinas et mandata
            hominum.]
        </ab>
        <ab xml:id="d1e1675" n="10"> Et convocatis ad se turbis, dixit eis: Audite, et
          intelligite.</ab>
        <ab xml:id="d1e1678" n="11"> Non quod intrat in os, coinquinat hominem: sed quod procedit
          ex ore, hoc coinquinat hominem.</ab>
        <ab xml:id="d1e1682" n="12"> Tunc accedentes discipuli ejus, dixerunt ei: Scis quia
          pharisaei audito verbo hoc, scandalizati sunt ?</ab>
        <ab xml:id="d1e1685" n="13"> At ille respondens ait: Omnis plantatio, quam non plantavit
          Pater meus caelestis, eradicabitur.</ab>
        <ab xml:id="d1e1688" n="14"> Sinite illos: caeci sunt, et duces caecorum ; caecus autem si
          caeco ducatum praestet, ambo in foveam cadunt.</ab>
        <ab xml:id="d1e1691" n="15"> Respondens autem Petrus dixit ei: Edissere nobis parabolam
          istam.</ab>
        <ab xml:id="d1e1694" n="16"> At ille dixit: Adhuc et vos sine intellectu estis ?</ab>
        <ab xml:id="d1e1697" n="17"> Non intelligitis quia omne quod in os intrat, in ventrem vadit,
          et in secessum emittitur ?</ab>
        <ab xml:id="d1e1701" n="18"> Quae autem procedunt de ore, de corde exeunt, et ea coinquinant
          hominem : </ab>
        <ab xml:id="d1e1704" n="19"> de corde enim exeunt cogitationes malae, homicidia, adulteria,
          fornicationes, furta, falsa testimonia, blasphemiae : </ab>
        <ab xml:id="d1e1707" n="20"> haec sunt, quae coinquinant hominem. Non lotis autem manibus
          manducare, non coinquinat hominem.
        </ab>
        <ab xml:id="d1e1711" n="21"> Et egressus inde Jesus secessit in partes Tyri et Sidonis.</ab>
        <ab xml:id="d1e1714" n="22"> Et ecce mulier chananaea a finibus illis egressa clamavit,
          dicens ei: Miserere mei, Domine fili David: filia mea male a daemonio vexatur.</ab>
        <ab xml:id="d1e1717" n="23"> Qui non respondit ei verbum. Et accedentes discipuli ejus
          rogabant eum dicentes: Dimitte eam: quia clamat post nos.</ab>
        <ab xml:id="d1e1721" n="24"> Ipse autem respondens ait: Non sum missus nisi ad oves, quae
          perierunt domus Israël.</ab>
        <ab xml:id="d1e1724" n="25"> At illa venit, et adoravit eum, dicens: Domine, adjuva
          me.</ab>
        <ab xml:id="d1e1727" n="26"> Qui respondens ait: Non est bonum sumere panem filiorum, et
          mittere canibus.</ab>
        <ab xml:id="d1e1730" n="27"> At illa dixit: Etiam Domine: nam et catelli edunt de micis
          quae cadunt de mensa dominorum suorum.</ab>
        <ab xml:id="d1e1733" n="28"> Tunc respondens Jesus, ait illi: O mulier, magna est fides tua
         : fiat tibi sicut vis. Et sanata est filia ejus ex illa hora.
        </ab>
        <ab xml:id="d1e1737" n="29"> Et cum transisset inde Jesus, venit secus mare Galilaeae: et
          ascendens in montem, sedebat ibi.</ab>
        <ab xml:id="d1e1741" n="30"> Et accesserunt ad eum turbae multae, habentes secum mutos,
          caecos, claudos, debiles, et alios multos: et projecerunt eos ad pedes ejus, et curavit
          eos,</ab>
        <ab xml:id="d1e1744" n="31"> ita ut turbae mirarentur, videntes mutos loquentes, claudos
          ambulantes, caecos videntes: et magnificabant Deum Israël.</ab>
        <ab xml:id="d1e1747" n="32"> Jesus autem, convocatis discipulis suis, dixit: Misereor
          turbae, quia triduo jam perseverant mecum, et non habent quod manducent: et dimittere eos
          jejunos nolo, ne deficiant in via.</ab>
        <ab xml:id="d1e1750" n="33"> Et dicunt ei discipuli: Unde ergo nobis in deserto panes
          tantos, ut saturemus turbam tantam ?</ab>
        <ab xml:id="d1e1753" n="34"> Et ait illis Jesus: Quot habetis panes? At illi dixerunt : 
          Septem, et paucos pisciculos.</ab>
        <ab xml:id="d1e1756" n="35"> Et praecepit turbae ut discumberent super terram.</ab>
        <ab xml:id="d1e1760" n="36"> Et accipiens septem panes, et pisces, et gratias agens, fregit,
          et dedit discipulis suis, et discipuli dederunt populo.</ab>
        <ab xml:id="d1e1763" n="37"> Et comederunt omnes, et saturati sunt. Et quod superfuit de
          fragmentis, tulerunt septem sportas plenas.</ab>
        <ab xml:id="d1e1766" n="38"> Erant autem qui manducaverunt quatuor millia hominum, extra
          parvulos et mulieres.</ab>
        <ab xml:id="d1e1769" n="39"> Et, dimissa turba, ascendit in naviculam: et venit in fines
          Magedan.</ab>
      </div>
      <div xml:id="d1e1857" type="chap" n="16">
        <ab xml:id="d1e1775" n="1">Et accesserunt ad eum pharisaei et sadducaei tentantes: et
          rogaverunt eum ut signum de caelo ostenderet eis.</ab>
        <ab xml:id="d1e1778" n="2">At ille respondens, ait illis: Facto vespere dicitis: Serenum
          erit, rubicundum est enim caelum.</ab>
        <ab xml:id="d1e1781" n="3">Et mane: Hodie tempestas, rutilat enim triste caelum.</ab>
        <ab xml:id="d1e1784" n="4">Faciem ergo caeli dijudicare nostis: signa autem temporum non
          potestis scire? Generatio mala et adultera signum quaerit: et signum non dabitur ei,
          nisi signum Jonae prophetae. Et relictis illis, abiit.
        </ab>
        <ab xml:id="d1e1788" n="5">Et cum venissent discipuli ejus trans fretum, obliti sunt panes
          accipere.</ab>
        <ab xml:id="d1e1792" n="6">Qui dixit illis: Intuemini, et cavete a fermento pharisaeorum
          et sadducaeorum.</ab>
        <ab xml:id="d1e1795" n="7">At illi cogitabant intra se dicentes: Quia panes non
          accepimus.</ab>
        <ab xml:id="d1e1798" n="8">Sciens autem Jesus, dixit: Quid cogitatis intra vos modicae
          fidei, quia panes non habetis ?</ab>
        <ab xml:id="d1e1801" n="9">Nondum intelligitis, neque recordamini quinque panum in quinque
          millia hominum, et quot cophinos sumpsistis ?</ab>
        <ab xml:id="d1e1804" n="10"> neque septem panum in quatuor millia hominum, et quot sportas
          sumpsistis ?</ab>
        <ab xml:id="d1e1807" n="11"> Quare non intelligitis, quia non de pane dixi vobis: Cavete a
          fermento pharisaeorum et sadducaeorum ?</ab>
        <ab xml:id="d1e1811" n="12"> Tunc intellexerunt quia non dixerit cavendum a fermento panum,
          sed a doctrina pharisaeorum et sadducaeorum.
        </ab>
        <ab xml:id="d1e1815" n="13"> Venit autem Jesus in partes Caesareae Philippi: et
          interrogabat discipulos suos, dicens: Quem dicunt homines esse Filium hominis ?</ab>
        <ab xml:id="d1e1818" n="14"> At illi dixerunt: Alii Joannem Baptistam, alii autem Eliam,
          alii vero Jeremiam, aut unum ex prophetis.</ab>
        <ab xml:id="d1e1821" n="15"> Dicit illis Jesus: Vos autem, quem me esse dicitis ?</ab>
        <ab xml:id="d1e1824" n="16"> Respondens Simon Petrus dixit: Tu es Christus, Filius Dei
          vivi.</ab>
        <ab xml:id="d1e1827" n="17"> Respondens autem Jesus, dixit ei: Beatus es Simon Bar Jona : 
          quia caro et sanguis non revelavit tibi, sed Pater meus, qui in caelis est.</ab>
        <ab xml:id="d1e1831" n="18"> Et ego dico tibi, quia tu es Petrus, et super hanc petram
          aedificabo Ecclesiam meam, et portae inferi non praevalebunt adversus eam.</ab>
        <ab xml:id="d1e1834" n="19"> Et tibi dabo claves regni caelorum. Et quodcumque ligaveris
          super terram, erit ligatum et in caelis: et quodcumque solveris super terram, erit
          solutum et in caelis.</ab>
        <ab xml:id="d1e1837" n="20"> Tunc praecepit discipulis suis ut nemini dicerent quia ipse
          esset Jesus Christus.
        </ab>
        <ab xml:id="d1e1841" n="21"> Exinde coepit Jesus ostendere discipulis suis, quia oporteret
          eum ire Jerosolymam, et multa pati a senioribus, et scribis, et principibus sacerdotum, et
          occidi, et tertia die resurgere.</ab>
        <ab xml:id="d1e1844" n="22"> Et assumens eum Petrus, coepit increpare illum dicens: Absit a
          te, Domine: non erit tibi hoc.</ab>
        <ab xml:id="d1e1847" n="23"> Qui conversus, dixit Petro: Vade post me Satana, scandalum es
          mihi: quia non sapis ea quae Dei sunt, sed ea quae hominum.</ab>
        <ab xml:id="d1e1851" n="24"> Tunc Jesus dixit discipulis suis: Si quis vult post me venire,
          abneget semetipsum, et tollat crucem suam, et sequatur me.</ab>
        <ab xml:id="d1e1854" n="25"> Qui enim voluerit animam suam salvam facere, perdet eam: qui
          autem perdiderit animam suam propter me, inveniet eam.</ab>
        <ab xml:id="d1e1857" n="26"> Quid enim prodest homini, si mundum universum lucretur, animae
          vero suae detrimentum patiatur? aut quam dabit homo commutationem pro anima sua ?</ab>
        <ab xml:id="d1e1860" n="27"> Filius enim hominis venturus est in gloria Patris sui cum
          angelis suis: et tunc reddet unicuique secundum opera ejus.</ab>
        <ab xml:id="d1e1863" n="28"> Amen dico vobis, sunt quidam de hic stantibus, qui non
          gustabunt mortem, donec videant Filium hominis venientem in regno suo.</ab>
      </div>
      <div xml:id="d1e1954" type="chap" n="17">
        <ab xml:id="d1e1869" n="1">Et post dies sex assumit Jesus Petrum, et Jacobum, et Joannem
          fratrem ejus, et ducit illos in montem excelsum seorsum : </ab>
        <ab xml:id="d1e1872" n="2">et transfiguratus est ante eos. Et resplenduit facies ejus sicut
          sol: vestimenta autem ejus facta sunt alba sicut nix.</ab>
        <ab xml:id="d1e1875" n="3">Et ecce apparuerunt illis Moyses et Elias cum eo loquentes.</ab>
        <ab xml:id="d1e1878" n="4">Respondens autem Petrus, dixit ad Jesum: Domine, bonum est nos
          hic esse: si vis, faciamus tria tabernacula, tibi unum, Moysi unum, et Eliae unum.</ab>
        <ab xml:id="d1e1881" n="5">Adhuc eo loquente, ecce nubes lucida obumbravit eos. Et ecce vox
          de nube, dicens: Hic est Filius meus dilectus, in quo mihi bene complacui: ipsum
          audite.</ab>
        <ab xml:id="d1e1885" n="6">Et audientes discipuli ceciderunt in faciem suam, et timuerunt
          valde.</ab>
        <ab xml:id="d1e1888" n="7">Et accessit Jesus, et tetigit eos: dixitque eis: Surgite, et
          nolite timere.</ab>
        <ab xml:id="d1e1891" n="8">Levantes autem oculos suos, neminem viderunt, nisi solum
          Jesum.</ab>
        <ab xml:id="d1e1894" n="9">Et descendentibus illis de monte, praecepit eis Jesus, dicens : 
          Nemini dixeritis visionem, donec Filius hominis a mortuis resurgat.</ab>
        <ab xml:id="d1e1897" n="10"> Et interrogaverunt eum discipuli, dicentes: Quid ergo scribae
          dicunt, quod Eliam oporteat primum venire ?</ab>
        <ab xml:id="d1e1900" n="11"> At ille respondens, ait eis: Elias quidem venturus est, et
          restituet omnia.</ab>
        <ab xml:id="d1e1904" n="12"> Dico autem vobis, quia Elias jam venit, et non cognoverunt eum,
          sed fecerunt in eo quaecumque voluerunt. Sic et Filius hominis passurus est ab eis.</ab>
        <ab xml:id="d1e1907" n="13"> Tunc intellexerunt discipuli, quia de Joanne Baptista dixisset
            eis.
        </ab>
        <ab xml:id="d1e1911" n="14"> Et cum venisset ad turbam, accessit ad eum homo genibus
          provolutus ante eum, dicens: Domine, miserere filio meo, quia lunaticus est, et male
          patitur: nam saepe cadit in ignem, et crebro in aquam.</ab>
        <ab xml:id="d1e1914" n="15"> Et obtuli eum discipulis tuis, et non potuerunt curare
          eum.</ab>
        <ab xml:id="d1e1917" n="16"> Respondens autem Jesus, ait: O generatio incredula, et
          perversa, quousque ero vobiscum? usquequo patiar vos? Afferte huc illum ad me.</ab>
        <ab xml:id="d1e1920" n="17"> Et increpavit illum Jesus, et exiit ab eo daemonium, et curatus
          est puer ex illa hora.</ab>
        <ab xml:id="d1e1924" n="18"> Tunc accesserunt discipuli ad Jesum secreto, et dixerunt : 
          Quare nos non potuimus ejicere illum ?</ab>
        <ab xml:id="d1e1927" n="19"> Dixit illis Jesus: Propter incredulitatem vestram. Amen quippe
          dico vobis, si habueritis fidem sicut granum sinapis, dicetis monti huic: Transi hinc
          illuc, et transibit, et nihil impossibile erit vobis.</ab>
        <ab xml:id="d1e1930" n="20"> Hoc autem genus non ejicitur nisi per orationem et jejunium.<pc
            ana="#pilcrow"/>
        </ab>
        <ab xml:id="d1e1934" n="21"> Conversantibus autem eis in Galilaea, dixit illis Jesus : 
          Filius hominis tradendus est in manus hominum : </ab>
        <ab xml:id="d1e1937" n="22"> et occident eum, et tertia die resurget. Et contristati sunt
            vehementer.
        </ab>
        <ab xml:id="d1e1941" n="23"> Et cum venissent Capharnaum, accesserunt qui didrachma
          accipiebant ad Petrum, et dixerunt ei: Magister vester non solvit didrachma ?</ab>
        <ab xml:id="d1e1945" n="24"> Ait: Etiam. Et cum intrasset in domum, praevenit eum Jesus,
          dicens: Quid tibi videtur Simon? reges terrae a quibus accipiunt tributum vel censum? a
          filiis suis, an ab alienis ?</ab>
        <ab xml:id="d1e1948" n="25"> Et ille dixit: Ab alienis. Dixit illi Jesus: Ergo liberi sunt
          filii.</ab>
        <ab xml:id="d1e1951" n="26"> Ut autem non scandalizemus eos, vade ad mare, et mitte hamum : 
          et eum piscem, qui primus ascenderit, tolle: et aperto ore ejus, invenies staterem : 
          illum sumens, da eis pro me et te.</ab>
      </div>
      <div xml:id="d1e2046" type="chap" n="18">
        <ab xml:id="d1e1958" n="1">In illa hora accesserunt discipuli ad Jesum, dicentes: Quis,
          putas, major est in regno caelorum ?</ab>
        <ab xml:id="d1e1961" n="2">Et advocans Jesus parvulum, statuit eum in medio eorum,</ab>
        <ab xml:id="d1e1964" n="3">et dixit: Amen dico vobis, nisi conversi fueritis, et
          efficiamini sicut parvuli, non intrabitis in regnum caelorum.</ab>
        <ab xml:id="d1e1967" n="4">Quicumque ergo humiliaverit se sicut parvulus iste, hic est
          major in regno caelorum.</ab>
        <ab xml:id="d1e1970" n="5">Et qui susceperit unum parvulum talem in nomine meo, me suscipit
          : </ab>
        <ab xml:id="d1e1974" n="6">qui autem scandalizaverit unum de pusillis istis, qui in me
          credunt, expedit ei ut suspendatur mola asinaria in collo ejus, et demergatur in profundum
          maris.</ab>
        <ab xml:id="d1e1977" n="7">Vae mundo a scandalis! Necesse est enim ut veniant scandala : 
          verumtamen vae homini illi, per quem scandalum venit.</ab>
        <ab xml:id="d1e1980" n="8">Si autem manus tua, vel pes tuus scandalizat te, abscide eum, et
          projice abs te: bonum tibi est ad vitam ingredi debilem, vel claudum, quam duas manus vel
          duos pedes habentem mitti in ignem aeternum.</ab>
        <ab xml:id="d1e1983" n="9">Et si oculus tuus scandalizat te, erue eum, et projice abs te : 
          bonum tibi est cum uno oculo in vitam intrare, quam duos oculos habentem mitti in gehennam
          ignis.</ab>
        <ab xml:id="d1e1986" n="10"> Videte ne contemnatis unum ex his pusillis: dico enim vobis,
          quia angeli eorum in caelis semper vident faciem Patris mei, qui in caelis est.</ab>
        <ab xml:id="d1e1989" n="11"> Venit enim Filius hominis salvare quod perierat.</ab>
        <ab xml:id="d1e1993" n="12"> Quid vobis videtur? si fuerint alicui centum oves, et erravit
          una ex eis: nonne relinquit nonaginta novem in montibus, et vadit quaerere eam quae
          erravit ?</ab>
        <ab xml:id="d1e1996" n="13"> Et si contigerit ut inveniat eam: amen dico vobis, quia gaudet
          super eam magis quam super nonaginta novem, quae non erraverunt.</ab>
        <ab xml:id="d1e1999" n="14"> Sic non est voluntas ante Patrem vestrum, qui in caelis est, ut
          pereat unus de pusillis istis.
        </ab>
        <ab xml:id="d1e2003" n="15"> Si autem peccaverit in te frater tuus, vade, et corripe eum
          inter te, et ipsum solum: si te audierit, lucratus eris fratrem tuum.</ab>
        <ab xml:id="d1e2006" n="16"> Si autem te non audierit, adhibe tecum adhuc unum, vel duos, ut
          in ore duorum, vel trium testium stet omne verbum.</ab>
        <ab xml:id="d1e2009" n="17"> Quod si non audierit eos: dic ecclesiae. Si autem ecclesiam
          non audierit, sit tibi sicut ethnicus et publicanus.</ab>
        <ab xml:id="d1e2013" n="18"> Amen dico vobis, quaecumque alligaveritis super terram, erunt
          ligata et in caelo: et quaecumque solveritis super terram, erunt soluta et in caelo.</ab>
        <ab xml:id="d1e2016" n="19"> Iterum dico vobis, quia si duo ex vobis consenserint super
          terram, de omni re quamcumque petierint, fiet illis a Patre meo, qui in caelis est.</ab>
        <ab xml:id="d1e2019" n="20"> Ubi enim sunt duo vel tres congregati in nomine meo, ibi sum in
          medio eorum.
        </ab>
        <ab xml:id="d1e2023" n="21"> Tunc accedens Petrus ad eum, dixit: Domine, quoties peccabit
          in me frater meus, et dimittam ei? usque septies ?</ab>
        <ab xml:id="d1e2026" n="22"> Dicit illi Jesus: Non dico tibi usque septies: sed usque
          septuagies septies.</ab>
        <ab xml:id="d1e2029" n="23"> Ideo assimilatum est regnum caelorum homini regi, qui voluit
          rationem ponere cum servis suis.</ab>
        <ab xml:id="d1e2033" n="24"> Et cum coepisset rationem ponere, oblatus est ei unus, qui
          debebat ei decem millia talenta.</ab>
        <ab xml:id="d1e2036" n="25"> Cum autem non haberet unde redderet, jussit eum dominus ejus
          venundari, et uxorem ejus, et filios, et omnia quae habebat, et reddi.</ab>
        <ab xml:id="d1e2039" n="26"> Procidens autem servus ille, orabat eum, dicens: Patientiam
          habe in me, et omnia reddam tibi.</ab>
        <ab xml:id="d1e2042" n="27"> Misertus autem dominus servi illius, dimisit eum, et debitum
          dimisit ei.</ab>
        <ab xml:id="d1e2045" n="28"> Egressus autem servus ille invenit unum de conservis suis, qui
          debebat ei centum denarios: et tenens suffocavit eum, dicens: Redde quod debes.</ab>
        <ab xml:id="d1e2048" n="29"> Et procidens conservus ejus, rogabat eum, dicens: Patientiam
          habe in me, et omnia reddam tibi.</ab>
        <ab xml:id="d1e2052" n="30"> Ille autem noluit: sed abiit, et misit eum in carcerem donec
          redderet debitum.</ab>
        <ab xml:id="d1e2055" n="31"> Videntes autem conservi ejus quae fiebant, contristati sunt
          valde: et venerunt, et narraverunt domino suo omnia quae facta fuerant.</ab>
        <ab xml:id="d1e2058" n="32"> Tunc vocavit illum dominus suus: et ait illi: Serve nequam,
          omne debitum dimisi tibi quoniam rogasti me : </ab>
        <ab xml:id="d1e2061" n="33"> nonne ergo oportuit et te misereri conservi tui, sicut et ego
          tui misertus sum ?</ab>
        <ab xml:id="d1e2064" n="34"> Et iratus dominus ejus tradidit eum tortoribus, quoadusque
          redderet universum debitum.</ab>
        <ab xml:id="d1e2067" n="35"> Sic et Pater meus caelestis faciet vobis, si non remiseritis
          unusquisque fratri suo de cordibus vestris.</ab>
      </div>
      <div xml:id="d1e2163" type="chap" n="19">
        <ab xml:id="d1e2073" n="1">Et factum est, cum consummasset Jesus sermones istos, migravit a
          Galilaea, et venit in fines Judaeae trans Jordanem,</ab>
        <ab xml:id="d1e2076" n="2">et secutae sunt eum turbae multae, et curavit eos ibi.</ab>
        <ab xml:id="d1e2079" n="3">Et accesserunt ad eum pharisaei tentantes eum, et dicentes: Si
          licet homini dimittere uxorem suam, quacumque ex causa ?</ab>
        <ab xml:id="d1e2082" n="4">Qui respondens, ait eis: Non legistis, quia qui fecit hominem
          ab initio, masculum et feminam fecit eos? Et dixit : </ab>
        <ab xml:id="d1e2085" n="5">Propter hoc dimittet homo patrem, et matrem, et adhaerebit uxori
          suae, et erunt duo in carne una.</ab>
        <ab xml:id="d1e2089" n="6">Itaque jam non sunt duo, sed una caro. Quod ergo Deus conjunxit,
          homo non separet.</ab>
        <ab xml:id="d1e2092" n="7">Dicunt illi: Quid ergo Moyses mandavit dare libellum repudii,
          et dimittere ?</ab>
        <ab xml:id="d1e2095" n="8">Ait illis: Quoniam Moyses ad duritiam cordis vestri permisit
          vobis dimittere uxores vestras: ab initio autem non fuit sic.</ab>
        <ab xml:id="d1e2098" n="9">Dico autem vobis, quia quicumque dimiserit uxorem suam, nisi ob
          fornicationem, et aliam duxerit, moechatur: et qui dimissam duxerit, moechatur.</ab>
        <ab xml:id="d1e2101" n="10"> Dicunt ei discipuli ejus: Si ita est causa hominis cum uxore,
          non expedit nubere.</ab>
        <ab xml:id="d1e2104" n="11"> Qui dixit illis: Non omnes capiunt verbum istud, sed quibus
          datum est.</ab>
        <ab xml:id="d1e2108" n="12"> Sunt enim eunuchi, qui de matris utero sic nati sunt: et sunt
          eunuchi, qui facti sunt ab hominibus: et sunt eunuchi, qui seipsos castraverunt propter
          regnum caelorum. Qui potest capere capiat.
        </ab>
        <ab xml:id="d1e2112" n="13"> Tunc oblati sunt ei parvuli, ut manus eis imponeret, et oraret.
          Discipuli autem increpabant eos.</ab>
        <ab xml:id="d1e2115" n="14"> Jesus vero ait eis: Sinite parvulos, et nolite eos prohibere
          ad me venire: talium est enim regnum caelorum.</ab>
        <ab xml:id="d1e2118" n="15"> Et cum imposuisset eis manus, abiit inde.
        </ab>
        <ab xml:id="d1e2122" n="16"> Et ecce unus accedens, ait illi: Magister bone, quid boni
          faciam ut habeam vitam aeternam ?</ab>
        <ab xml:id="d1e2125" n="17"> Qui dixit ei: Quid me interrogas de bono? Unus est bonus,
          Deus. Si autem vis ad vitam ingredi, serva mandata.</ab>
        <ab xml:id="d1e2129" n="18"> Dicit illi: Quae? Jesus autem dixit: Non homicidium facies ;
          non adulterabis ; non facies furtum ; non falsum testimonium dices ;</ab>
        <ab xml:id="d1e2132" n="19"> honora patrem tuum, et matrem tuam, et diliges proximum tuum
          sicut teipsum.</ab>
        <ab xml:id="d1e2135" n="20"> Dicit illi adolescens: Omnia haec custodivi a juventute mea : 
          quid adhuc mihi deest ?</ab>
        <ab xml:id="d1e2138" n="21"> Ait illi Jesus: Si vis perfectus esse, vade, vende quae habes,
          et da pauperibus, et habebis thesaurum in caelo: et veni, sequere me.</ab>
        <ab xml:id="d1e2141" n="22"> Cum audisset autem adolescens verbum, abiit tristis: erat enim
          habens multas possessiones.</ab>
        <ab xml:id="d1e2144" n="23"> Jesus autem dixit discipulis suis: Amen dico vobis, quia dives
          difficile intrabit in regnum caelorum.</ab>
        <ab xml:id="d1e2148" n="24"> Et iterum dico vobis: Facilius est camelum per foramen acus
          transire, quam divitem intrare in regnum caelorum.</ab>
        <ab xml:id="d1e2151" n="25"> Auditis autem his, discipuli mirabantur valde, dicentes: Quis
          ergo poterit salvus esse ?</ab>
        <ab xml:id="d1e2154" n="26"> Aspiciens autem Jesus, dixit illis: Apud homines hoc
          impossibile est: apud Deum autem omnia possibilia sunt.
        </ab>
        <ab xml:id="d1e2158" n="27"> Tunc respondens Petrus, dixit ei: Ecce nos reliquimus omnia,
          et secuti sumus te: quid ergo erit nobis ?</ab>
        <ab xml:id="d1e2161" n="28"> Jesus autem dixit illis: Amen dico vobis, quod vos, qui secuti
          estis me, in regeneratione cum sederit Filius hominis in sede majestatis suae, sedebitis
          et vos super sedes duodecim, judicantes duodecim tribus Israël.</ab>
        <ab xml:id="d1e2164" n="29"> Et omnis qui reliquerit domum, vel fratres, aut sorores, aut
          patrem, aut matrem, aut uxorem, aut filios, aut agros propter nomen meum, centuplum
          accipiet, et vitam aeternam possidebit.</ab>
        <ab xml:id="d1e2168" n="30"> Multi autem erunt primi novissimi, et novissimi primi.</ab>
      </div>
      <div xml:id="d1e2267" type="chap" n="20">
        <ab xml:id="d1e2174" n="1">Simile est regnum caelorum homini patrifamilias, qui exiit primo
          mane conducere operarios in vineam suam.</ab>
        <ab xml:id="d1e2177" n="2">Conventione autem facta cum operariis ex denario diurno, misit
          eos in vineam suam.</ab>
        <ab xml:id="d1e2180" n="3">Et egressus circa horam tertiam, vidit alios stantes in foro
          otiosos,</ab>
        <ab xml:id="d1e2183" n="4">et dixit illis: Ite et vos in vineam meam, et quod justum
          fuerit dabo vobis.</ab>
        <ab xml:id="d1e2186" n="5">Illi autem abierunt. Iterum autem exiit circa sextam et nonam
          horam: et fecit similiter.</ab>
        <ab xml:id="d1e2190" n="6">Circa undecimam vero exiit, et invenit alios stantes, et dicit
          illis: Quid hic statis tota die otiosi ?</ab>
        <ab xml:id="d1e2193" n="7">Dicunt ei: Quia nemo nos conduxit. Dicit illis: Ite et vos in
          vineam meam.</ab>
        <ab xml:id="d1e2196" n="8">Cum sero autem factum esset, dicit dominus vineae procuratori
          suo: Voca operarios, et redde illis mercedem incipiens a novissimis usque ad primos.</ab>
        <ab xml:id="d1e2199" n="9">Cum venissent ergo qui circa undecimam horam venerant,
          acceperunt singulos denarios.</ab>
        <ab xml:id="d1e2202" n="10"> Venientes autem et primi, arbitrati sunt quod plus essent
          accepturi: acceperunt autem et ipsi singulos denarios.</ab>
        <ab xml:id="d1e2205" n="11"> Et accipientes murmurabant adversus patremfamilias,</ab>
        <ab xml:id="d1e2209" n="12"> dicentes: Hi novissimi una hora fecerunt, et pares illos nobis
          fecisti, qui portavimus pondus diei, et aestus.</ab>
        <ab xml:id="d1e2212" n="13"> At ille respondens uni eorum, dixit: Amice, non facio tibi
          injuriam: nonne ex denario convenisti mecum ?</ab>
        <ab xml:id="d1e2215" n="14"> Tolle quod tuum est, et vade: volo autem et huic novissimo
          dare sicut et tibi.</ab>
        <ab xml:id="d1e2218" n="15"> Aut non licet mihi quod volo, facere? an oculus tuus nequam
          est, quia ego bonus sum ?</ab>
        <ab xml:id="d1e2221" n="16"> Sic erunt novissimi primi, et primi novissimi. Multi enim sunt
          vocati, pauci vero electi.
        </ab>
        <ab xml:id="d1e2225" n="17"> Et ascendens Jesus Jerosolymam, assumpsit duodecim discipulos
          secreto, et ait illis : </ab>
        <ab xml:id="d1e2229" n="18"> Ecce ascendimus Jerosolymam, et Filius hominis tradetur
          principibus sacerdotum, et scribis, et condemnabunt eum morte,</ab>
        <ab xml:id="d1e2232" n="19"> et tradent eum gentibus ad illudendum, et flagellandum, et
          crucifigendum, et tertia die resurget.
        </ab>
        <ab xml:id="d1e2236" n="20"> Tunc accessit ad eum mater filiorum Zebedaei cum filiis suis,
          adorans et petens aliquid ab eo.</ab>
        <ab xml:id="d1e2239" n="21"> Qui dixit ei: Quid vis? Ait illi: Dic ut sedeant hi duo
          filii mei, unus ad dexteram tuam, et unus ad sinistram in regno tuo.</ab>
        <ab xml:id="d1e2242" n="22"> Respondens autem Jesus, dixit: Nescitis quid petatis. Potestis
          bibere calicem, quem ego bibiturus sum? Dicunt ei: Possumus.</ab>
        <ab xml:id="d1e2245" n="23"> Ait illis: Calicem quidem meum bibetis: sedere autem ad
          dexteram meam vel sinistram non est meum dare vobis, sed quibus paratum est a Patre
          meo.</ab>
        <ab xml:id="d1e2249" n="24"> Et audientes decem, indignati sunt de duobus fratribus.</ab>
        <ab xml:id="d1e2252" n="25"> Jesus autem vocavit eos ad se, et ait: Scitis quia principes
          gentium dominantur eorum: et qui majores sunt, potestatem exercent in eos.</ab>
        <ab xml:id="d1e2255" n="26"> Non ita erit inter vos: sed quicumque voluerit inter vos major
          fieri, sit vester minister : </ab>
        <ab xml:id="d1e2258" n="27"> et qui voluerit inter vos primus esse, erit vester servus.</ab>
        <ab xml:id="d1e2261" n="28"> Sicut Filius hominis non venit ministrari, sed ministrare, et
          dare animam suam redemptionem pro multis.
        </ab>
        <ab xml:id="d1e2265" n="29"> Et egredientibus illis ab Jericho, secuta est eum turba
          multa,</ab>
        <ab xml:id="d1e2269" n="30"> et ecce duo caeci sedentes secus viam audierunt quia Jesus
          transiret: et clamaverunt, dicentes: Domine, miserere nostri, fili David.</ab>
        <ab xml:id="d1e2272" n="31"> Turba autem increpabat eos ut tacerent. At illi magis
          clamabant, dicentes: Domine, miserere nostri, fili David.</ab>
        <ab xml:id="d1e2275" n="32"> Et stetit Jesus, et vocavit eos, et ait: Quid vultis ut faciam
          vobis ?</ab>
        <ab xml:id="d1e2278" n="33"> Dicunt illi: Domine, ut aperiantur oculi nostri.</ab>
        <ab xml:id="d1e2281" n="34"> Misertus autem eorum Jesus, tetigit oculos eorum. Et confestim
          viderunt, et secuti sunt eum.</ab>
      </div>
      <div xml:id="d1e2383" type="chap" n="21">
        <ab xml:id="d1e2287" n="1">Et cum appropinquassent Jerosolymis, et venissent Bethphage ad
          montem Oliveti: tunc Jesus misit duos discipulos,</ab>
        <ab xml:id="d1e2290" n="2">dicens eis: Ite in castellum, quod contra vos est, et statim
          invenietis asinam alligatam, et pullum cum ea: solvite, et adducite mihi : </ab>
        <ab xml:id="d1e2293" n="3">et si quis vobis aliquid dixerit, dicite quia Dominus his opus
          habet: et confestim dimittet eos.</ab>
        <ab xml:id="d1e2296" n="4">Hoc autem totum factum est, ut adimpleretur quod dictum est per
          prophetam dicentem : </ab>
        <ab xml:id="d1e2299" n="5">[Dicite filiae Sion : / Ecce rex tuus venit tibi/ mansuetus,
          sedens super asinam,/ et pullum filium subjugalis.]</ab>
        <ab xml:id="d1e2303" n="6">Euntes autem discipuli fecerunt sicut praecepit illis
          Jesus.</ab>
        <ab xml:id="d1e2306" n="7">Et adduxerunt asinam, et pullum: et imposuerunt super eos
          vestimenta sua, et eum desuper sedere fecerunt.</ab>
        <ab xml:id="d1e2309" n="8">Plurima autem turba straverunt vestimenta sua in via: alii
          autem caedebant ramos de arboribus, et sternebant in via : </ab>
        <ab xml:id="d1e2312" n="9">turbae autem, quae praecedebant, et quae sequebantur, clamabant,
          dicentes: Hosanna filio David: benedictus, qui venit in nomine Domini: hosanna in
          altissimis.</ab>
        <ab xml:id="d1e2315" n="10"> Et cum intrasset Jerosolymam, commota est universa civitas,
          dicens: Quis est hic ?</ab>
        <ab xml:id="d1e2318" n="11"> Populi autem dicebant: Hic est Jesus propheta a Nazareth
          Galilaeae.</ab>
        <ab xml:id="d1e2322" n="12"> Et intravit Jesus in templum Dei, et ejiciebat omnes vendentes
          et ementes in templo, et mensas numulariorum, et cathedras vendentium columbas evertit
          : </ab>
        <ab xml:id="d1e2325" n="13"> et dicit eis: Scriptum est: Domus mea domus orationis
          vocabitur: vos autem fecistis illam speluncam latronum.</ab>
        <ab xml:id="d1e2328" n="14"> Et accesserunt ad eum caeci, et claudi in templo: et sanavit
          eos.</ab>
        <ab xml:id="d1e2331" n="15"> Videntes autem principes sacerdotum et scribae mirabilia quae
          fecit, et pueros clamantes in templo, et dicentes: Hosanna filio David: indignati
          sunt,</ab>
        <ab xml:id="d1e2334" n="16"> et dixerunt ei: Audis quid isti dicunt? Jesus autem dixit eis
         : Utique. Numquam legistis: Quia ex ore infantium et lactentium perfecisti laudem ?</ab>
        <ab xml:id="d1e2337" n="17"> Et relictis illis, abiit foras extra civitatem in Bethaniam : 
          ibique mansit.
        </ab>
        <ab xml:id="d1e2342" n="18"> Mane autem revertens in civitatem, esuriit.</ab>
        <ab xml:id="d1e2345" n="19"> Et videns fici arborem unam secus viam, venit ad eam: et nihil
          invenit in ea nisi folia tantum, et ait illi: Numquam ex te fructus nascatur in
          sempiternum. Et arefacta est continuo ficulnea.</ab>
        <ab xml:id="d1e2348" n="20"> Et videntes discipuli, mirati sunt, dicentes: Quomodo continuo
          aruit ?</ab>
        <ab xml:id="d1e2351" n="21"> Respondens autem Jesus, ait eis: Amen dico vobis, si
          habueritis fidem, et non haesitaveritis, non solum de ficulnea facietis, sed et si monti
          huic dixeritis: Tolle, et jacta te in mare, fiet.</ab>
        <ab xml:id="d1e2354" n="22"> Et omnia quaecumque petieritis in oratione credentes,
            accipietis.
        </ab>
        <ab xml:id="d1e2358" n="23"> Et cum venisset in templum, accesserunt ad eum docentem
          principes sacerdotum, et seniores populi, dicentes: In qua potestate haec facis? et quis
          tibi dedit hanc potestatem ?</ab>
        <ab xml:id="d1e2362" n="24"> Respondens Jesus dixit eis: Interrogabo vos et ego unum
          sermonem: quem si dixeritis mihi, et ego vobis dicam in qua potestate haec facio.</ab>
        <ab xml:id="d1e2365" n="25"> Baptismus Joannis unde erat? e caelo, an ex hominibus? At
          illi cogitabant inter se, dicentes : </ab>
        <ab xml:id="d1e2368" n="26"> Si dixerimus, e caelo, dicet nobis: Quare ergo non credidistis
          illi? Si autem dixerimus, ex hominibus, timemus turbam: omnes enim habebant Joannem
          sicut prophetam.</ab>
        <ab xml:id="d1e2371" n="27"> Et respondentes Jesu, dixerunt: Nescimus. Ait illis et ipse : 
          Nec ego dico vobis in qua potestate haec facio.
        </ab>
        <ab xml:id="d1e2375" n="28"> Quid autem vobis videtur? Homo quidam habebat duos filios, et
          accedens ad primum, dixit: Fili, vade hodie, operare in vinea mea.</ab>
        <ab xml:id="d1e2378" n="29"> Ille autem respondens, ait: Nolo. Postea autem, poenitentia
          motus, abiit.</ab>
        <ab xml:id="d1e2382" n="30"> Accedens autem ad alterum, dixit similiter. At ille respondens,
          ait: Eo, domine, et non ivit : </ab>
        <ab xml:id="d1e2385" n="31"> quis ex duobus fecit voluntatem patris? Dicunt ei: Primus.
          Dicit illis Jesus: Amen dico vobis, quia publicani et meretrices praecedent vos in regnum
          Dei.</ab>
        <ab xml:id="d1e2388" n="32"> Venit enim ad vos Joannes in via justitiae, et non credidistis
          ei: publicani autem et meretrices crediderunt ei: vos autem videntes nec poenitentiam
          habuistis postea, ut crederetis ei.
        </ab>
        <ab xml:id="d1e2392" n="33"> Aliam parabolam audite: Homo erat paterfamilias, qui plantavit
          vineam, et sepem circumdedit ei, et fodit in ea torcular, et aedificavit turrim, et
          locavit eam agricolis, et peregre profectus est.</ab>
        <ab xml:id="d1e2395" n="34"> Cum autem tempus fructuum appropinquasset, misit servos suos ad
          agricolas, ut acciperent fructus ejus.</ab>
        <ab xml:id="d1e2398" n="35"> Et agricolae, apprehensis servis ejus, alium ceciderunt, alium
          occiderunt, alium vero lapidaverunt.</ab>
        <ab xml:id="d1e2402" n="36"> Iterum misit alios servos plures prioribus, et fecerunt illis
          similiter.</ab>
        <ab xml:id="d1e2405" n="37"> Novissime autem misit ad eos filium suum, dicens: Verebuntur
          filium meum.</ab>
        <ab xml:id="d1e2408" n="38"> Agricolae autem videntes filium dixerunt intra se: Hic est
          haeres, venite, occidamus eum, et habebimus haereditatem ejus.</ab>
        <ab xml:id="d1e2411" n="39"> Et apprehensum eum ejecerunt extra vineam, et occiderunt.</ab>
        <ab xml:id="d1e2414" n="40"> Cum ergo venerit dominus vineae, quid faciet agricolis illis
          ?</ab>
        <ab xml:id="d1e2417" n="41"> Aiunt illi: Malos male perdet: et vineam suam locabit aliis
          agricolis, qui reddant ei fructum temporibus suis.</ab>
        <ab xml:id="d1e2421" n="42"> Dicit illis Jesus: Numquam legistis in Scripturis: [Lapidem
          quem reprobaverunt aedificantes,/ hic factus est in caput anguli : / a Domino factum est
          istud,/ et est mirabile in oculis nostris ?]</ab>
        <ab xml:id="d1e2424" n="43"> Ideo dico vobis, quia auferetur a vobis regnum Dei, et dabitur
          genti facienti fructus ejus.</ab>
        <ab xml:id="d1e2427" n="44"> Et qui ceciderit super lapidem istum, confringetur: super quem
          vero ceciderit, conteret eum.</ab>
        <ab xml:id="d1e2430" n="45"> Et cum audissent principes sacerdotum et pharisaei parabolas
          ejus, cognoverunt quod de ipsis diceret.</ab>
        <ab xml:id="d1e2433" n="46"> Et quaerentes eum tenere, timuerunt turbas: quoniam sicut
          prophetam eum habebant.</ab>
      </div>
      <div xml:id="d1e2539" type="chap" n="22">
        <ab xml:id="d1e2439" n="1">Et respondens Jesus, dixit iterum in parabolis eis, dicens
          : </ab>
        <ab xml:id="d1e2442" n="2">Simile factum est regnum caelorum homini regi, qui fecit nuptias
          filio suo.</ab>
        <ab xml:id="d1e2445" n="3">Et misit servos suos vocare invitatos ad nuptias, et nolebant
          venire.</ab>
        <ab xml:id="d1e2448" n="4">Iterum misit alios servos, dicens: Dicite invitatis: Ecce
          prandium meum paravi, tauri mei et altilia occisa sunt, et omnia parata: venite ad
          nuptias.</ab>
        <ab xml:id="d1e2451" n="5">Illi autem neglexerunt: et abierunt, alius in villam suam,
          alius vero ad negotiationem suam : </ab>
        <ab xml:id="d1e2455" n="6">reliqui vero tenuerunt servos ejus, et contumeliis affectos
          occiderunt.</ab>
        <ab xml:id="d1e2458" n="7">Rex autem cum audisset, iratus est: et missis exercitibus suis,
          perdidit homicidas illos, et civitatem illorum succendit.</ab>
        <ab xml:id="d1e2461" n="8">Tunc ait servis suis: Nuptiae quidem paratae sunt, sed qui
          invitati erant, non fuerunt digni : </ab>
        <ab xml:id="d1e2464" n="9">ite ergo ad exitus viarum, et quoscumque inveneritis, vocate ad
          nuptias.</ab>
        <ab xml:id="d1e2467" n="10"> Et egressi servi ejus in vias, congregaverunt omnes quos
          invenerunt, malos et bonos: et impletae sunt nuptiae discumbentium.</ab>
        <ab xml:id="d1e2470" n="11"> Intravit autem rex ut videret discumbentes, et vidit ibi
          hominem non vestitum veste nuptiali.</ab>
        <ab xml:id="d1e2474" n="12"> Et ait illi: Amice, quomodo huc intrasti non habens vestem
          nuptialem? At ille obmutuit.</ab>
        <ab xml:id="d1e2477" n="13"> Tunc dicit rex ministris: Ligatis manibus et pedibus ejus,
          mittite eum in tenebras exteriores: ibi erit fletus et stridor dentium.</ab>
        <ab xml:id="d1e2480" n="14"> Multi enim sunt vocati, pauci vero electi.
        </ab>
        <ab xml:id="d1e2484" n="15"> Tunc abeuntes pharisaei, consilium inierunt ut caperent eum in
          sermone.</ab>
        <ab xml:id="d1e2487" n="16"> Et mittunt ei discipulos suos cum Herodianis, dicentes : 
          Magister, scimus quia verax es, et viam Dei in veritate doces, et non est tibi cura de
          aliquo: non enim respicis personam hominum : </ab>
        <ab xml:id="d1e2490" n="17"> dic ergo nobis quid tibi videtur, licet censum dare Caesari, an
          non ?</ab>
        <ab xml:id="d1e2494" n="18"> Cognita autem Jesus nequitia eorum, ait: Quid me tentatis,
          hypocritae ?</ab>
        <ab xml:id="d1e2497" n="19"> ostendite mihi numisma census. At illi obtulerunt ei
          denarium.</ab>
        <ab xml:id="d1e2500" n="20"> Et ait illis Jesus: Cujus est imago haec, et superscriptio
          ?</ab>
        <ab xml:id="d1e2503" n="21"> Dicunt ei: Caesaris. Tunc ait illis: Reddite ergo quae sunt
          Caesaris, Caesari: et quae sunt Dei, Deo.</ab>
        <ab xml:id="d1e2506" n="22"> Et audientes mirati sunt, et relicto eo abierunt.<pc
            ana="#pilcrow"/>
        </ab>
        <ab xml:id="d1e2510" n="23"> In illo die accesserunt ad eum sadducaei, qui dicunt non esse
          resurrectionem: et interrogaverunt eum,</ab>
        <ab xml:id="d1e2514" n="24"> dicentes: Magister, Moyses dixit: Si quis mortuus fuerit non
          habens filium, ut ducat frater ejus uxorem illius, et suscitet semen fratri suo.</ab>
        <ab xml:id="d1e2517" n="25"> Erant autem apud nos septem fratres: et primus, uxore ducta,
          defunctus est: et non habens semen, reliquit uxorem suam fratri suo.</ab>
        <ab xml:id="d1e2520" n="26"> Similiter secundus, et tertius usque ad septimum.</ab>
        <ab xml:id="d1e2523" n="27"> Novissime autem omnium et mulier defuncta est.</ab>
        <ab xml:id="d1e2526" n="28"> In resurrectione ergo cujus erit de septem uxor? omnes enim
          habuerunt eam.</ab>
        <ab xml:id="d1e2529" n="29"> Respondens autem Jesus, ait illis: Erratis nescientes
          Scripturas, neque virtutem Dei.</ab>
        <ab xml:id="d1e2533" n="30"> In resurrectione enim neque nubent, neque nubentur: sed erunt
          sicut angeli Dei in caelo.</ab>
        <ab xml:id="d1e2536" n="31"> De resurrectione autem mortuorum non legistis quod dictum est a
          Deo dicente vobis : </ab>
        <ab xml:id="d1e2539" n="32"> Ego sum Deus Abraham, et Deus Isaac, et Deus Jacob? Non est
          Deus mortuorum, sed viventium.</ab>
        <ab xml:id="d1e2542" n="33"> Et audientes turbae, mirabantur in doctrina ejus.<pc
            ana="#pilcrow"/>
        </ab>
        <ab xml:id="d1e2546" n="34"> Pharisaei autem audientes quod silentium imposuisset
          sadducaeis, convenerunt in unum : </ab>
        <ab xml:id="d1e2549" n="35"> et interrogavit eum unus ex eis legis doctor, tentans eum
          : </ab>
        <ab xml:id="d1e2553" n="36"> Magister, quod est mandatum magnum in lege ?</ab>
        <ab xml:id="d1e2556" n="37"> Ait illi Jesus: Diliges Dominum Deum tuum ex toto corde tuo,
          et in tota anima tua, et in tota mente tua.</ab>
        <ab xml:id="d1e2559" n="38"> Hoc est maximum, et primum mandatum.</ab>
        <ab xml:id="d1e2562" n="39"> Secundum autem simile est huic: Diliges proximum tuum, sicut
          teipsum.</ab>
        <ab xml:id="d1e2565" n="40"> In his duobus mandatis universa lex pendet, et prophetae.<pc
            ana="#pilcrow"/>
        </ab>
        <ab xml:id="d1e2569" n="41"> Congregatis autem pharisaeis, interrogavit eos Jesus,</ab>
        <ab xml:id="d1e2573" n="42"> dicens: Quid vobis videtur de Christo? cujus filius est ?
          Dicunt ei: David.</ab>
        <ab xml:id="d1e2576" n="43"> Ait illis: Quomodo ergo David in spiritu vocat eum Dominum,
          dicens : </ab>
        <ab xml:id="d1e2579" n="44"> Dixit Dominus Domino meo: Sede a dextris meis, donec ponam
          inimicos tuos scabellum pedum tuorum ?</ab>
        <ab xml:id="d1e2582" n="45"> Si ergo David vocat eum Dominum, quomodo filius ejus est ?</ab>
        <ab xml:id="d1e2585" n="46"> Et nemo poterat ei respondere verbum: neque ausus fuit
          quisquam ex illa die eum amplius interrogare.</ab>
      </div>
      <div xml:id="d1e2695" type="chap" n="23">
        <ab xml:id="d1e2591" n="1">Tunc Jesus locutus est ad turbas, et ad discipulos suos,</ab>
        <ab xml:id="d1e2594" n="2">dicens: Super cathedram Moysi sederunt scribae et
          pharisaei.</ab>
        <ab xml:id="d1e2597" n="3">Omnia ergo quaecumque dixerint vobis, servate, et facite : 
          secundum opera vero eorum nolite facere: dicunt enim, et non faciunt.</ab>
        <ab xml:id="d1e2600" n="4">Alligant enim onera gravia, et importabilia, et imponunt in
          humeros hominum: digito autem suo nolunt ea movere.</ab>
        <ab xml:id="d1e2603" n="5">Omnia vero opera sua faciunt ut videantur ab hominibus : 
          dilatant enim phylacteria sua, et magnificant fimbrias.</ab>
        <ab xml:id="d1e2607" n="6">Amant autem primos recubitus in coenis, et primas cathedras in
          synagogis,</ab>
        <ab xml:id="d1e2610" n="7">et salutationes in foro, et vocari ab hominibus Rabbi.</ab>
        <ab xml:id="d1e2613" n="8">Vos autem nolite vocari Rabbi: unus est enim magister vester,
          omnes autem vos fratres estis.</ab>
        <ab xml:id="d1e2616" n="9">Et patrem nolite vocare vobis super terram: unus est enim pater
          vester qui in caelis est.</ab>
        <ab xml:id="d1e2619" n="10"> Nec vocemini magistri: quia magister vester unus est,
          Christus.</ab>
        <ab xml:id="d1e2622" n="11"> Qui major est vestrum, erit minister vester.</ab>
        <ab xml:id="d1e2626" n="12"> Qui autem se exaltaverit, humiliabitur: et qui se
          humiliaverit, exaltabitur.
        </ab>
        <ab xml:id="d1e2630" n="13"> Vae autem vobis scribae et pharisaei hypocritae, quia clauditis
          regnum caelorum ante homines! vos enim non intratis, nec introëuntes sinitis
          intrare.</ab>
        <ab xml:id="d1e2633" n="14"> Vae vobis scribae et pharisaei hypocritae, quia comeditis domos
          viduarum, orationes longas orantes! propter hoc amplius accipietis judicium.</ab>
        <ab xml:id="d1e2636" n="15"> Vae vobis scribae et pharisaei hypocritae, quia circuitis mare,
          et aridam, ut faciatis unum proselytum, et cum fuerit factus, facitis eum filium gehennae
          duplo quam vos.</ab>
        <ab xml:id="d1e2639" n="16"> Vae vobis duces caeci, qui dicitis: Quicumque juraverit per
          templum, nihil est: qui autem juraverit in auro templi, debet.</ab>
        <ab xml:id="d1e2642" n="17"> Stulti et caeci: quid enim majus est? aurum, an templum, quod
          sanctificat aurum ?</ab>
        <ab xml:id="d1e2646" n="18"> Et quicumque juraverit in altari, nihil est: quicumque autem
          juraverit in dono, quod est super illud, debet.</ab>
        <ab xml:id="d1e2649" n="19"> Caeci: quid enim majus est, donum, an altare, quod sanctificat
          donum ?</ab>
        <ab xml:id="d1e2652" n="20"> Qui ergo jurat in altari, jurat in eo, et in omnibus quae super
          illud sunt.</ab>
        <ab xml:id="d1e2655" n="21"> Et quicumque juraverit in templo, jurat in illo, et in eo qui
          habitat in ipso : </ab>
        <ab xml:id="d1e2658" n="22"> et qui jurat in caelo, jurat in throno Dei, et in eo qui sedet
          super eum.</ab>
        <ab xml:id="d1e2661" n="23"> Vae vobis scribae et pharisaei hypocritae, qui decimatis
          mentham, et anethum, et cyminum, et reliquistis quae graviora sunt legis, judicium, et
          misericordiam, et fidem! haec oportuit facere, et illa non omittere.</ab>
        <ab xml:id="d1e2665" n="24"> Duces caeci, excolantes culicem, camelum autem glutientes.</ab>
        <ab xml:id="d1e2668" n="25"> Vae vobis scribae et pharisaei hypocritae, quia mundatis quod
          deforis est calicis et paropsidis ; intus autem pleni estis rapina et immunditia !</ab>
        <ab xml:id="d1e2671" n="26"> Pharisaee caece, munda prius quod intus est calicis, et
          paropsidis, ut fiat id, quod deforis est, mundum.</ab>
        <ab xml:id="d1e2674" n="27"> Vae vobis scribae et pharisaei hypocritae, quia similes estis
          sepulchris dealbatis, quae a foris parent hominibus speciosa, intus vero pleni sunt
          ossibus mortuorum, et omni spurcitia !</ab>
        <ab xml:id="d1e2677" n="28"> Sic et vos a foris quidem paretis hominibus justi: intus autem
          pleni estis hypocrisi et iniquitate.</ab>
        <ab xml:id="d1e2680" n="29"> Vae vobis scribae et pharisaei hypocritae, qui aedificatis
          sepulchra prophetarum, et ornatis monumenta justorum,</ab>
        <ab xml:id="d1e2684" n="30"> et dicitis: Si fuissemus in diebus patrum nostrorum, non
          essemus socii eorum in sanguine prophetarum !</ab>
        <ab xml:id="d1e2687" n="31"> itaque testimonio estis vobismetipsis, quia filii estis eorum,
          qui prophetas occiderunt.</ab>
        <ab xml:id="d1e2690" n="32"> Et vos implete mensuram patrum vestrorum.</ab>
        <ab xml:id="d1e2693" n="33"> Serpentes, genimina viperarum, quomodo fugietis a judicio
          gehennae ?
        </ab>
        <ab xml:id="d1e2697" n="34"> Ideo ecce ego mitto ad vos prophetas, et sapientes, et scribas,
          et ex illis occidetis, et crucifigetis, et ex eis flagellabitis in synagogis vestris, et
          persequemini de civitate in civitatem : </ab>
        <ab xml:id="d1e2700" n="35"> ut veniat super vos omnis sanguis justus, qui effusus est super
          terram, a sanguine Abel justi usque ad sanguinem Zachariae, filii Barachiae, quem
          occidistis inter templum et altare.</ab>
        <ab xml:id="d1e2704" n="36"> Amen dico vobis, venient haec omnia super generationem
          istam.</ab>
        <ab xml:id="d1e2707" n="37"> Jerusalem, Jerusalem, quae occidis prophetas, et lapidas eos,
          qui ad te missi sunt, quoties volui congregare filios tuos, quemadmodum gallina congregat
          pullos suos sub alas, et noluisti ?</ab>
        <ab xml:id="d1e2710" n="38"> Ecce relinquetur vobis domus vestra deserta.</ab>
        <ab xml:id="d1e2713" n="39"> Dico enim vobis, non me videbitis amodo, donec dicatis : 
          Benedictus, qui venit in nomine Domini.</ab>
      </div>
      <div xml:id="d1e2826" type="chap" n="24">
        <ab xml:id="d1e2720" n="1">Et egressus Jesus de templo, ibat. Et accesserunt discipuli
          ejus, ut ostenderent ei aedificationes templi.</ab>
        <ab xml:id="d1e2723" n="2">Ipse autem respondens dixit illis: Videtis haec omnia? amen
          dico vobis, non relinquetur hic lapis super lapidem, qui non destruatur.<pc ana="#pilcrow"
          />
        </ab>
        <ab xml:id="d1e2727" n="3">Sedente autem eo super montem Oliveti, accesserunt ad eum
          discipuli secreto, dicentes: Dic nobis, quando haec erunt? et quod signum adventus tui,
          et consummationis saeculi ?</ab>
        <ab xml:id="d1e2730" n="4">Et respondens Jesus, dixit eis: Videte ne quis vos seducat
          : </ab>
        <ab xml:id="d1e2733" n="5">multi enim venient in nomine meo, dicentes: Ego sum Christus : 
          et multos seducent.</ab>
        <ab xml:id="d1e2737" n="6">Audituri enim estis praelia, et opiniones praeliorum. Videte ne
          turbemini: oportet enim haec fieri, sed nondum est finis : </ab>
        <ab xml:id="d1e2740" n="7">consurget enim gens in gentem, et regnum in regnum, et erunt
          pestilentiae, et fames, et terraemotus per loca : </ab>
        <ab xml:id="d1e2743" n="8">haec autem omnia initia sunt dolorum.
        </ab>
        <ab xml:id="d1e2747" n="9">Tunc tradent vos in tribulationem, et occident vos: et eritis
          odio omnibus gentibus propter nomen meum.</ab>
        <ab xml:id="d1e2750" n="10"> Et tunc scandalizabuntur multi, et invicem tradent, et odio
          habebunt invicem.</ab>
        <ab xml:id="d1e2753" n="11"> Et multi pseudoprophetae surgent, et seducent multos.</ab>
        <ab xml:id="d1e2757" n="12"> Et quoniam abundavit iniquitas, refrigescet caritas multorum
          : </ab>
        <ab xml:id="d1e2760" n="13"> qui autem perseveraverit usque in finem, hic salvus erit.</ab>
        <ab xml:id="d1e2763" n="14"> Et praedicabitur hoc Evangelium regni in universo orbe, in
          testimonium omnibus gentibus: et tunc veniet consummatio.
        </ab>
        <ab xml:id="d1e2767" n="15"> Cum ergo videritis abominationem desolationis, quae dicta est a
          Daniele propheta, stantem in loco sancto, qui legit, intelligat : </ab>
        <ab xml:id="d1e2770" n="16"> tunc qui in Judaea sunt, fugiant ad montes : </ab>
        <ab xml:id="d1e2773" n="17"> et qui in tecto, non descendat tollere aliquid de domo sua
          : </ab>
        <ab xml:id="d1e2777" n="18"> et qui in agro, non revertatur tollere tunicam suam.</ab>
        <ab xml:id="d1e2780" n="19"> Vae autem praegnantibus et nutrientibus in illis diebus !<pc
            ana="#pilcrow"/>
        </ab>
        <ab xml:id="d1e2784" n="20"> Orate autem ut non fiat fuga vestra in hieme, vel sabbato
          : </ab>
        <ab xml:id="d1e2787" n="21"> erit enim tunc tribulatio magna, qualis non fuit ab initio
          mundi usque modo, neque fiet.</ab>
        <ab xml:id="d1e2790" n="22"> Et nisi breviati fuissent dies illi, non fieret salva omnis
          caro: sed propter electos breviabuntur dies illi.</ab>
        <ab xml:id="d1e2793" n="23"> Tunc si quis vobis dixerit: Ecce hic est Christus, aut illic : 
          nolite credere.</ab>
        <ab xml:id="d1e2797" n="24"> Surgent enim pseudochristi, et pseudoprophetae: et dabunt
          signa magna, et prodigia, ita ut in errorem inducantur (si fieri potest) etiam
          electi.</ab>
        <ab xml:id="d1e2800" n="25"> Ecce praedixi vobis.</ab>
        <ab xml:id="d1e2803" n="26"> Si ergo dixerint vobis: Ecce in deserto est, nolite exire ;
          Ecce in penetralibus, nolite credere.</ab>
        <ab xml:id="d1e2806" n="27"> Sicut enim fulgur exit ab oriente, et paret usque in occidentem
         : ita erit et adventus Filii hominis.</ab>
        <ab xml:id="d1e2809" n="28"> Ubicumque fuerit corpus, illic congregabuntur et aquilae.<pc
            ana="#pilcrow"/>
        </ab>
        <ab xml:id="d1e2813" n="29"> Statim autem post tribulationem dierum illorum sol
          obscurabitur, et luna non dabit lumen suum, et stellae cadent de caelo, et virtutes
          caelorum commovebuntur : </ab>
        <ab xml:id="d1e2817" n="30"> et tunc parebit signum Filii hominis in caelo: et tunc
          plangent omnes tribus terrae: et videbunt Filium hominis venientem in nubibus caeli cum
          virtute multa et majestate.</ab>
        <ab xml:id="d1e2820" n="31"> Et mittet angelos suos cum tuba, et voce magna: et
          congregabunt electos ejus a quatuor ventis, a summis caelorum usque ad terminos eorum.<pc
            ana="#pilcrow"/>
        </ab>
        <ab xml:id="d1e2824" n="32"> Ab arbore autem fici discite parabolam: cum jam ramus ejus
          tener fuerit, et folia nata, scitis quia prope est aestas : </ab>
        <ab xml:id="d1e2827" n="33"> ita et vos cum videritis haec omnia, scitote quia prope est, in
          januis.</ab>
        <ab xml:id="d1e2830" n="34"> Amen dico vobis, quia non praeteribit generatio haec, donec
          omnia haec fiant.</ab>
        <ab xml:id="d1e2833" n="35"> Caelum et terra transibunt, verba autem mea non
            praeteribunt.
        </ab>
        <ab xml:id="d1e2838" n="36"> De die autem illa et hora nemo scit, neque angeli caelorum,
          nisi solus Pater.</ab>
        <ab xml:id="d1e2841" n="37"> Sicut autem in diebus Noë, ita erit et adventus Filii hominis
          : </ab>
        <ab xml:id="d1e2844" n="38"> sicut enim erant in diebus ante diluvium comedentes et
          bibentes, nubentes et nuptum tradentes, usque ad eum diem, quo intravit Noë in arcam,</ab>
        <ab xml:id="d1e2847" n="39"> et non cognoverunt donec venit diluvium, et tulit omnes: ita
          erit et adventus Filii hominis.</ab>
        <ab xml:id="d1e2850" n="40"> Tunc duo erunt in agro: unus assumetur, et unus
          relinquetur.</ab>
        <ab xml:id="d1e2853" n="41"> Duae molentes in mola: una assumetur, et una relinquetur.<pc
            ana="#pilcrow"/>
        </ab>
        <ab xml:id="d1e2858" n="42"> Vigilate ergo, quia nescitis qua hora Dominus vester venturus
          sit.</ab>
        <ab xml:id="d1e2861" n="43"> Illud autem scitote, quoniam si sciret paterfamilias qua hora
          fur venturus esset, vigilaret utique, et non sineret perfodi domum suam.</ab>
        <ab xml:id="d1e2864" n="44"> Ideo et vos estote parati: quia qua nescitis hora Filius
          hominis venturus est.</ab>
        <ab xml:id="d1e2867" n="45"> Quis, putas, est fidelis servus, et prudens, quem constituit
          dominus suus super familiam suam ut det illis cibum in tempore ?</ab>
        <ab xml:id="d1e2870" n="46"> Beatus ille servus, quem cum venerit dominus ejus, invenerit
          sic facientem.</ab>
        <ab xml:id="d1e2873" n="47"> Amen dico vobis, quoniam super omnia bona sua constituet
          eum.</ab>
        <ab xml:id="d1e2877" n="48"> Si autem dixerit malus servus ille in corde suo: Moram fecit
          dominus meus venire : </ab>
        <ab xml:id="d1e2880" n="49"> et coeperit percutere conservos suos, manducet autem et bibat
          cum ebriosis : </ab>
        <ab xml:id="d1e2883" n="50"> veniet dominus servi illius in die qua non sperat, et hora qua
          ignorat : </ab>
        <ab xml:id="d1e2886" n="51"> et dividet eum, partemque ejus ponet cum hypocritis: illic
          erit fletus et stridor dentium.</ab>
      </div>
      <div xml:id="d1e3006" type="chap" n="25">
        <ab xml:id="d1e2892" n="1">Tunc simile erit regnum caelorum decem virginibus: quae
          accipientes lampades suas exierunt obviam sponso et sponsae.</ab>
        <ab xml:id="d1e2895" n="2">Quinque autem ex eis erant fatuae, et quinque prudentes : </ab>
        <ab xml:id="d1e2898" n="3">sed quinque fatuae, acceptis lampadibus, non sumpserunt oleum
          secum : </ab>
        <ab xml:id="d1e2901" n="4">prudentes vero acceperunt oleum in vasis suis cum
          lampadibus.</ab>
        <ab xml:id="d1e2904" n="5">Moram autem faciente sponso, dormitaverunt omnes et
          dormierunt.</ab>
        <ab xml:id="d1e2908" n="6">Media autem nocte clamor factus est: Ecce sponsus venit, exite
          obviam ei.</ab>
        <ab xml:id="d1e2911" n="7">Tunc surrexerunt omnes virgines illae, et ornaverunt lampades
          suas.</ab>
        <ab xml:id="d1e2914" n="8">Fatuae autem sapientibus dixerunt: Date nobis de oleo vestro,
          quia lampades nostrae extinguuntur.</ab>
        <ab xml:id="d1e2917" n="9">Responderunt prudentes, dicentes: Ne forte non sufficiat nobis,
          et vobis, ite potius ad vendentes, et emite vobis.</ab>
        <ab xml:id="d1e2920" n="10"> Dum autem irent emere, venit sponsus: et quae paratae erant,
          intraverunt cum eo ad nuptias, et clausa est janua.</ab>
        <ab xml:id="d1e2923" n="11"> Novissime vero veniunt et reliquae virgines, dicentes: Domine,
          domine, aperi nobis.</ab>
        <ab xml:id="d1e2927" n="12"> At ille respondens, ait: Amen dico vobis, nescio vos.</ab>
        <ab xml:id="d1e2930" n="13"> Vigilate itaque, quia nescitis diem, neque horam.<pc
            ana="#pilcrow"/>
        </ab>
        <ab xml:id="d1e2934" n="14"> Sicut enim homo peregre proficiscens, vocavit servos suos, et
          tradidit illis bona sua.</ab>
        <ab xml:id="d1e2937" n="15"> Et uni dedit quinque talenta, alii autem duo, alii vero unum,
          unicuique secundum propriam virtutem: et profectus est statim.</ab>
        <ab xml:id="d1e2940" n="16"> Abiit autem qui quinque talenta acceperat, et operatus est in
          eis, et lucratus est alia quinque.</ab>
        <ab xml:id="d1e2943" n="17"> Similiter et qui duo acceperat, lucratus est alia duo.</ab>
        <ab xml:id="d1e2947" n="18"> Qui autem unum acceperat, abiens fodit in terram, et abscondit
          pecuniam domini sui.</ab>
        <ab xml:id="d1e2950" n="19"> Post multum vero temporis venit dominus servorum illorum, et
          posuit rationem cum eis.</ab>
        <ab xml:id="d1e2953" n="20"> Et accedens qui quinque talenta acceperat, obtulit alia quinque
          talenta, dicens: Domine, quinque talenta tradidisti mihi, ecce alia quinque superlucratus
          sum.</ab>
        <ab xml:id="d1e2956" n="21"> Ait illi dominus ejus: Euge serve bone, et fidelis: quia
          super pauca fuisti fidelis, super multa te constituam ; intra in gaudium domini tui.</ab>
        <ab xml:id="d1e2959" n="22"> Accessit autem et qui duo talenta acceperat, et ait: Domine,
          duo talenta tradidisti mihi, ecce alia duo lucratus sum.</ab>
        <ab xml:id="d1e2962" n="23"> Ait illi dominus ejus: Euge serve bone, et fidelis: quia
          super pauca fuisti fidelis, super multa te constituam ; intra in gaudium domini tui.</ab>
        <ab xml:id="d1e2966" n="24"> Accedens autem et qui unum talentum acceperat, ait: Domine,
          scio quia homo durus es ; metis ubi non seminasti, et congregas ubi non sparsisti : </ab>
        <ab xml:id="d1e2969" n="25"> et timens abii, et abscondi talentum tuum in terra: ecce habes
          quod tuum est.</ab>
        <ab xml:id="d1e2972" n="26"> Respondens autem dominus ejus, dixit ei: Serve male, et piger,
          sciebas quia meto ubi non semino, et congrego ubi non sparsi : </ab>
        <ab xml:id="d1e2975" n="27"> oportuit ergo te committere pecuniam meam numulariis, et
          veniens ego recepissem utique quod meum est cum usura.</ab>
        <ab xml:id="d1e2978" n="28"> Tollite itaque ab eo talentum, et date ei qui habet decem
          talenta : </ab>
        <ab xml:id="d1e2981" n="29"> omni enim habenti dabitur, et abundabit: ei autem qui non
          habet, et quod videtur habere, auferetur ab eo.</ab>
        <ab xml:id="d1e2985" n="30"> Et inutilem servum ejicite in tenebras exteriores: illic erit
          fletus, et stridor dentium.
        </ab>
        <ab xml:id="d1e2989" n="31"> Cum autem venerit Filius hominis in majestate sua, et omnes
          angeli cum eo, tunc sedebit super sedem majestatis suae : </ab>
        <ab xml:id="d1e2992" n="32"> et congregabuntur ante eum omnes gentes, et separabit eos ab
          invicem, sicut pastor segregat oves ab haedis : </ab>
        <ab xml:id="d1e2995" n="33"> et statuet oves quidem a dextris suis, haedos autem a
          sinistris.</ab>
        <ab xml:id="d1e2998" n="34"> Tunc dicet rex his qui a dextris ejus erunt: Venite benedicti
          Patris mei, possidete paratum vobis regnum a constitutione mundi : </ab>
        <ab xml:id="d1e3001" n="35"> esurivi enim, et dedistis mihi manducare: sitivi, et dedistis
          mihi bibere: hospes eram, et collegistis me : </ab>
        <ab xml:id="d1e3005" n="36"> nudus, et cooperuistis me: infirmus, et visitastis me: in
          carcere eram, et venistis ad me.</ab>
        <ab xml:id="d1e3008" n="37"> Tunc respondebunt ei justi, dicentes: Domine, quando te
          vidimus esurientem, et pavimus te: sitientem, et dedimus tibi potum ?</ab>
        <ab xml:id="d1e3011" n="38"> quando autem te vidimus hospitem, et collegimus te: aut nudum,
          et cooperuimus te ?</ab>
        <ab xml:id="d1e3014" n="39"> aut quando te vidimus infirmum, aut in carcere, et venimus ad
          te ?</ab>
        <ab xml:id="d1e3017" n="40"> Et respondens rex, dicet illis: Amen dico vobis, quamdiu
          fecistis uni ex his fratribus meis minimis, mihi fecistis.</ab>
        <ab xml:id="d1e3020" n="41"> Tunc dicet et his qui a sinistris erunt: Discedite a me
          maledicti in ignem aeternum, qui paratus est diabolo, et angelis ejus : </ab>
        <ab xml:id="d1e3024" n="42"> esurivi enim, et non dedistis mihi manducare: sitivi, et non
          desistis mihi potum : </ab>
        <ab xml:id="d1e3027" n="43"> hospes eram, et non collegistis me: nudus, et non cooperuistis
          me: infirmus, et in carcere, et non visitastis me.</ab>
        <ab xml:id="d1e3030" n="44"> Tunc respondebunt ei et ipsi, dicentes: Domine, quando te
          vidimus esurientem, aut sitientem, aut hospitem, aut nudum, aut infirmum, aut in carcere,
          et non ministravimus tibi ?</ab>
        <ab xml:id="d1e3033" n="45"> Tunc respondebit illis, dicens: Amen dico vobis: Quamdiu non
          fecistis uni de minoribus his, nec mihi fecistis.</ab>
        <ab xml:id="d1e3036" n="46"> Et ibunt hi in supplicium aeternum: justi autem in vitam
          aeternam.</ab>
      </div>
      <div xml:id="d1e3158" type="chap" n="26">
        <ab xml:id="d1e3042" n="1">Et factum est: cum consummasset Jesus sermones hos omnes, dixit
          discipulis suis : </ab>
        <ab xml:id="d1e3045" n="2">Scitis quia post biduum Pascha fiet, et Filius hominis tradetur
          ut crucifigatur.</ab>
        <ab xml:id="d1e3048" n="3">Tunc congregati sunt principes sacerdotum, et seniores populi,
          in atrium principis sacerdotum, qui dicebatur Caiphas : </ab>
        <ab xml:id="d1e3051" n="4">et consilium fecerunt ut Jesum dolo tenerent, et
          occiderent.</ab>
        <ab xml:id="d1e3054" n="5">Dicebant autem: Non in die festo, ne forte tumultus fieret in
            populo.
        </ab>
        <ab xml:id="d1e3059" n="6">Cum autem Jesus esset in Bethania in domo Simonis leprosi,</ab>
        <ab xml:id="d1e3062" n="7">accessit ad eum mulier habens alabastrum unguenti pretiosi, et
          effudit super caput ipsius recumbentis.</ab>
        <ab xml:id="d1e3065" n="8">Videntes autem discipuli, indignati sunt, dicentes: Ut quid
          perditio haec ?</ab>
        <ab xml:id="d1e3068" n="9">potuit enim istud venundari multo, et dari pauperibus.</ab>
        <ab xml:id="d1e3071" n="10"> Sciens autem Jesus, ait illis: Quid molesti estis huic mulieri
         ? opus enim bonum operata est in me.</ab>
        <ab xml:id="d1e3074" n="11"> Nam semper pauperes habetis vobiscum: me autem non semper
          habetis.</ab>
        <ab xml:id="d1e3078" n="12"> Mittens enim haec unguentum hoc in corpus meum, ad sepeliendum
          me fecit.</ab>
        <ab xml:id="d1e3081" n="13"> Amen dico vobis, ubicumque praedicatum fuerit hoc Evangelium in
          toto mundo, dicetur et quod haec fecit in memoriam ejus.
        </ab>
        <ab xml:id="d1e3085" n="14"> Tunc abiit unus de duodecim, qui dicebatur Judas Iscariotes, ad
          principes sacerdotum : </ab>
        <ab xml:id="d1e3088" n="15"> et ait illis: Quid vultis mihi dare, et ego vobis eum tradam ?
          At illi constituerunt ei triginta argenteos.</ab>
        <ab xml:id="d1e3091" n="16"> Et exinde quaerebat opportunitatem ut eum traderet.<pc
            ana="#pilcrow"/>
        </ab>
        <ab xml:id="d1e3095" n="17"> Prima autem die azymorum accesserunt discipuli ad Jesum,
          dicentes: Ubi vis paremus tibi comedere Pascha ?</ab>
        <ab xml:id="d1e3099" n="18"> At Jesus dixit: Ite in civitatem ad quemdam, et dicite ei : 
          Magister dicit: Tempus meum prope est, apud te facio Pascha cum discipulis meis.</ab>
        <ab xml:id="d1e3102" n="19"> Et fecerunt discipuli sicut constituit illis Jesus, et
          paraverunt Pascha.</ab>
        <ab xml:id="d1e3105" n="20"> Vespere autem facto, discumbebat cum duodecim discipulis
          suis.</ab>
        <ab xml:id="d1e3108" n="21"> Et edentibus illis, dixit: Amen dico vobis, quia unus vestrum
          me traditurus est.</ab>
        <ab xml:id="d1e3111" n="22"> Et contristati valde, coeperunt singuli dicere: Numquid ego
          sum Domine ?</ab>
        <ab xml:id="d1e3114" n="23"> At ipse respondens, ait: Qui intingit mecum manum in
          paropside, hic me tradet.</ab>
        <ab xml:id="d1e3118" n="24"> Filius quidem hominis vadit, sicut scriptum est de illo: vae
          autem homini illi, per quem Filius hominis tradetur! bonum erat ei, si natus non fuisset
          homo ille.</ab>
        <ab xml:id="d1e3121" n="25"> Respondens autem Judas, qui tradidit eum, dixit: Numquid ego
          sum Rabbi? Ait illi: Tu dixisti.
        </ab>
        <ab xml:id="d1e3125" n="26"> Coenantibus autem eis, accepit Jesus panem, et benedixit, ac
          fregit, deditque discipulis suis, et ait: Accipite, et comedite: hoc est corpus
          meum.</ab>
        <ab xml:id="d1e3128" n="27"> Et accipiens calicem, gratias egit: et dedit illis, dicens : 
          Bibite ex hoc omnes.</ab>
        <ab xml:id="d1e3131" n="28"> Hic est enim sanguis meus novi testamenti, qui pro multis
          effundetur in remissionem peccatorum.</ab>
        <ab xml:id="d1e3134" n="29"> Dico autem vobis: non bibam amodo de hoc genimine vitis usque
          in diem illum, cum illud bibam vobiscum novum in regno Patris mei.
        </ab>
        <ab xml:id="d1e3139" n="30"> Et hymno dicto, exierunt in montem Oliveti.</ab>
        <ab xml:id="d1e3142" n="31"> Tunc dicit illis Jesus: Omnes vos scandalum patiemini in me in
          ista nocte. Scriptum est enim: Percutiam pastorem, et dispergentur oves gregis.</ab>
        <ab xml:id="d1e3145" n="32"> Postquam autem resurrexero, praecedam vos in Galilaeam.</ab>
        <ab xml:id="d1e3148" n="33"> Respondens autem Petrus, ait illi: Et si omnes scandalizati
          fuerint in te, ego numquam scandalizabor.</ab>
        <ab xml:id="d1e3151" n="34"> Ait illi Jesus: Amen dico tibi, quia in hac nocte, antequam
          gallus cantet, ter me negabis.</ab>
        <ab xml:id="d1e3154" n="35"> Ait illi Petrus: Etiamsi oportuerit me mori tecum, non te
          negabo. Similiter et omnes discipuli dixerunt.
        </ab>
        <ab xml:id="d1e3159" n="36"> Tunc venit Jesus cum illis in villam, quae dicitur Gethsemani,
          et dixit discipulis suis: Sedete hic donec vadam illuc, et orem.</ab>
        <ab xml:id="d1e3162" n="37"> Et assumpto Petro, et duobus filiis Zebedaei, coepit
          contristari et moestus esse.</ab>
        <ab xml:id="d1e3165" n="38"> Tunc ait illis: Tristis est anima mea usque ad mortem : 
          sustinete hic, et vigilate mecum.</ab>
        <ab xml:id="d1e3168" n="39"> Et progressus pusillum, procidit in faciem suam, orans, et
          dicens: Pater mi, si possibile est, transeat a me calix iste: verumtamen non sicut ego
          volo, sed sicut tu.</ab>
        <ab xml:id="d1e3171" n="40"> Et venit ad discipulos suos, et invenit eos dormientes, et
          dicit Petro: Sic non potuistis una hora vigilare mecum ?</ab>
        <ab xml:id="d1e3174" n="41"> Vigilate, et orate ut non intretis in tentationem. Spiritus
          quidem promptus est, caro autem infirma.</ab>
        <ab xml:id="d1e3178" n="42"> Iterum secundo abiit, et oravit, dicens: Pater mi, si non
          potest hic calix transire nisi bibam illum, fiat voluntas tua.</ab>
        <ab xml:id="d1e3181" n="43"> Et venit iterum, et invenit eos dormientes: erant enim oculi
          eorum gravati.</ab>
        <ab xml:id="d1e3184" n="44"> Et relictis illis, iterum abiit, et oravit tertio, eumdem
          sermonem dicens.</ab>
        <ab xml:id="d1e3187" n="45"> Tunc venit ad discipulos suos, et dicit illis: Dormite jam, et
          requiescite: ecce appropinquavit hora, et Filius hominis tradetur in manus
          peccatorum.</ab>
        <ab xml:id="d1e3190" n="46"> Surgite, eamus: ecce appropinquavit qui me tradet.<pc
            ana="#pilcrow"/>
        </ab>
        <ab xml:id="d1e3194" n="47"> Adhuc eo loquente, ecce Judas unus de duodecim venit, et cum eo
          turba multa cum gladiis et fustibus, missi a principibus sacerdotum, et senioribus
          populi.</ab>
        <ab xml:id="d1e3198" n="48"> Qui autem tradidit eum, dedit illis signum, dicens: Quemcumque
          osculatus fuero, ipse est, tenete eum.</ab>
        <ab xml:id="d1e3201" n="49"> Et confestim accedens ad Jesum, dixit: Ave Rabbi. Et osculatus
          est eum.</ab>
        <ab xml:id="d1e3204" n="50"> Dixitque illi Jesus: Amice, ad quid venisti? Tunc
          accesserunt, et manus injecerunt in Jesum, et tenuerunt eum.</ab>
        <ab xml:id="d1e3207" n="51"> Et ecce unus ex his qui erant cum Jesu, extendens manum, exemit
          gladium suum, et percutiens servum principis sacerdotum amputavit auriculam ejus.</ab>
        <ab xml:id="d1e3210" n="52"> Tunc ait illi Jesus: Converte gladium tuum in locum suum : 
          omnes enim, qui acceperint gladium, gladio peribunt.</ab>
        <ab xml:id="d1e3213" n="53"> An putas, quia non possum rogare patrem meum, et exhibebit mihi
          modo plusquam duodecim legiones angelorum ?</ab>
        <ab xml:id="d1e3217" n="54"> Quomodo ergo implebuntur Scripturae, quia sic oportet fieri
          ?</ab>
        <ab xml:id="d1e3220" n="55"> In illa hora dixit Jesus turbis: Tamquam ad latronem existis
          cum gladiis et fustibus comprehendere me: quotidie apud vos sedebam docens in templo, et
          non me tenuistis.</ab>
        <ab xml:id="d1e3223" n="56"> Hoc autem totum factum est, ut adimplerentur Scripturae
          prophetarum. Tunc discipuli omnes, relicto eo, fugerunt.
        </ab>
        <ab xml:id="d1e3227" n="57"> At illi tenentes Jesum, duxerunt ad Caipham principem
          sacerdotum, ubi scribae et seniores convenerant.</ab>
        <ab xml:id="d1e3230" n="58"> Petrus autem sequebatur eum a longe, usque in atrium principis
          sacerdotum. Et ingressus intro, sedebat cum ministris, ut videret finem.</ab>
        <ab xml:id="d1e3233" n="59"> Principes autem sacerdotum, et omne concilium, quaerebant
          falsum testimonium contra Jesum, ut eum morti traderent : </ab>
        <ab xml:id="d1e3237" n="60"> et non invenerunt, cum multi falsi testes accessissent.
          Novissime autem venerunt duo falsi testes,</ab>
        <ab xml:id="d1e3240" n="61"> et dixerunt: Hic dixit: Possum destruere templum Dei, et post
          triduum reaedificare illud.</ab>
        <ab xml:id="d1e3243" n="62"> Et surgens princeps sacerdotum, ait illi: Nihil respondes ad
          ea, quae isti adversum te testificantur ?</ab>
        <ab xml:id="d1e3246" n="63"> Jesus autem tacebat. Et princeps sacerdotum ait illi: Adjuro
          te per Deum vivum, ut dicas nobis si tu es Christus Filius Dei.</ab>
        <ab xml:id="d1e3249" n="64"> Dicit illi Jesus: Tu dixisti. Verumtamen dico vobis, amodo
          videbitis Filium hominis sedentem a dextris virtutis Dei, et venientem in nubibus
          caeli.</ab>
        <ab xml:id="d1e3252" n="65"> Tunc princeps sacerdotum scidit vestimenta sua, dicens : 
          Blasphemavit: quid adhuc egemus testibus? ecce nunc audistis blasphemiam : </ab>
        <ab xml:id="d1e3256" n="66"> quid vobis videtur? At illi respondentes dixerunt: Reus est
          mortis.</ab>
        <ab xml:id="d1e3259" n="67"> Tunc exspuerunt in faciem ejus, et colaphis eum ceciderunt,
          alii autem palmas in faciem ejus dederunt,</ab>
        <ab xml:id="d1e3262" n="68"> dicentes: Prophetiza nobis Christe, quis est qui te percussit
            ?
        </ab>
        <ab xml:id="d1e3266" n="69"> Petrus vero sedebat foris in atrio: et accessit ad eum una
          ancilla, dicens: Et tu cum Jesu Galilaeo eras.</ab>
        <ab xml:id="d1e3269" n="70"> At ille negavit coram omnibus, dicens: Nescio quid dicis.</ab>
        <ab xml:id="d1e3272" n="71"> Exeunte autem illo januam, vidit eum alia ancilla, et ait his
          qui erant ibi: Et hic erat cum Jesu Nazareno.</ab>
        <ab xml:id="d1e3276" n="72"> Et iterum negavit cum juramento: Quia non novi hominem.</ab>
        <ab xml:id="d1e3279" n="73"> Et post pusillum accesserunt qui stabant, et dixerunt Petro : 
          Vere et tu ex illis es: nam et loquela tua manifestum te facit.</ab>
        <ab xml:id="d1e3282" n="74"> Tunc coepit detestari et jurare quia non novisset hominem. Et
          continuo gallus cantavit.</ab>
        <ab xml:id="d1e3285" n="75"> Et recordatus est Petrus verbi Jesu, quod dixerat: Priusquam
          gallus cantet, ter me negabis. Et egressus foras, flevit amare.</ab>
      </div>
      <div xml:id="d1e3416" type="chap" n="27">
        <ab xml:id="d1e3291" n="1">Mane autem facto, consilium inierunt omnes principes sacerdotum
          et seniores populi adversus Jesum, ut eum morti traderent.</ab>
        <ab xml:id="d1e3294" n="2">Et vinctum adduxerunt eum, et tradiderunt Pontio Pilato
            praesidi.
        </ab>
        <ab xml:id="d1e3298" n="3">Tunc videns Judas, qui eum tradidit, quod damnatus esset,
          poenitentia ductus, retulit triginta argenteos principibus sacerdotum, et senioribus,</ab>
        <ab xml:id="d1e3301" n="4">dicens: Peccavi, tradens sanguinem justum. At illi dixerunt : 
          Quid ad nos? tu videris.</ab>
        <ab xml:id="d1e3304" n="5">Et projectis argenteis in templo, recessit: et abiens laqueo se
          suspendit.</ab>
        <ab xml:id="d1e3308" n="6">Principes autem sacerdotum, acceptis argenteis, dixerunt: Non
          licet eos mittere in corbonam: quia pretium sanguinis est.</ab>
        <ab xml:id="d1e3311" n="7">Consilio autem inito, emerunt ex illis agrum figuli, in
          sepulturam peregrinorum.</ab>
        <ab xml:id="d1e3314" n="8">Propter hoc vocatus est ager ille, Haceldama, hoc est, Ager
          sanguinis, usque in hodiernum diem.</ab>
        <ab xml:id="d1e3317" n="9">Tunc impletum est quod dictum est per Jeremiam prophetam,
          dicentem: Et acceperunt triginta argenteos pretium appretiati, quem appretiaverunt a
          filiis Israël : </ab>
        <ab xml:id="d1e3320" n="10"> et dederunt eos in agrum figuli, sicut constituit mihi
            Dominus.
        </ab>
        <ab xml:id="d1e3324" n="11"> Jesus autem stetit ante praesidem, et interrogavit eum praeses,
          dicens: Tu es rex Judaeorum? Dicit illi Jesus: Tu dicis.</ab>
        <ab xml:id="d1e3328" n="12"> Et cum accusaretur a principibus sacerdotum et senioribus,
          nihil respondit.</ab>
        <ab xml:id="d1e3331" n="13"> Tunc dicit illi Pilatus: Non audis quanta adversum te dicunt
          testimonia ?</ab>
        <ab xml:id="d1e3334" n="14"> Et non respondit ei ad ullum verbum, ita ut miraretur praeses
          vehementer.</ab>
        <ab xml:id="d1e3337" n="15"> Per diem autem solemnem consueverat praeses populo dimittere
          unum vinctum, quem voluissent : </ab>
        <ab xml:id="d1e3340" n="16"> habebat autem tunc vinctum insignem, qui dicebatur
          Barabbas.</ab>
        <ab xml:id="d1e3343" n="17"> Congregatis ergo illis, dixit Pilatus: Quem vultis dimittam
          vobis: Barabbam, an Jesum, qui dicitur Christus ?</ab>
        <ab xml:id="d1e3347" n="18"> Sciebat enim quod per invidiam tradidissent eum.</ab>
        <ab xml:id="d1e3350" n="19"> Sedente autem illo pro tribunali, misit ad eum uxor ejus,
          dicens: Nihil tibi, et justo illi: multa enim passa sum hodie per visum propter
          eum.</ab>
        <ab xml:id="d1e3353" n="20"> Principes autem sacerdotum et seniores persuaserunt populis ut
          peterent Barabbam, Jesum vero perderent.</ab>
        <ab xml:id="d1e3356" n="21"> Respondens autem praeses, ait illis: Quem vultis vobis de
          duobus dimitti? At illi dixerunt: Barabbam.</ab>
        <ab xml:id="d1e3359" n="22"> Dicit illis Pilatus: Quid igitur faciam de Jesu, qui dicitur
          Christus ?</ab>
        <ab xml:id="d1e3362" n="23"> Dicunt omnes: Crucifigatur. Ait illis praeses: Quid enim mali
          fecit? At illi magis clamabant dicentes: Crucifigatur.</ab>
        <ab xml:id="d1e3366" n="24"> Videns autem Pilatus quia nihil proficeret, sed magis tumultus
          fieret: accepta aqua, lavit manus coram populo, dicens: Innocens ego sum a sanguine
          justi hujus: vos videritis.</ab>
        <ab xml:id="d1e3369" n="25"> Et respondens universus populus, dixit: Sanguis ejus super
          nos, et super filios nostros.</ab>
        <ab xml:id="d1e3372" n="26"> Tunc dimisit illis Barabbam: Jesum autem flagellatum tradidit
          eis ut crucifigeretur.
        </ab>
        <ab xml:id="d1e3376" n="27"> Tunc milites praesidis suscipientes Jesum in praetorium,
          congregaverunt ad eum universam cohortem : </ab>
        <ab xml:id="d1e3379" n="28"> et exuentes eum, chlamydem coccineam circumdederunt ei,</ab>
        <ab xml:id="d1e3382" n="29"> et plectentes coronam de spinis, posuerunt super caput ejus, et
          arundinem in dextera ejus. Et genu flexo ante eum, illudebant ei, dicentes: Ave rex
          Judaeorum.</ab>
        <ab xml:id="d1e3386" n="30"> Et exspuentes in eum, acceperunt arundinem, et percutiebant
          caput ejus.</ab>
        <ab xml:id="d1e3389" n="31"> Et postquam illuserunt ei, exuerunt eum chlamyde, et induerunt
          eum vestimentis ejus, et duxerunt eum ut crucifigerent.
        </ab>
        <ab xml:id="d1e3393" n="32"> Exeuntes autem invenerunt hominem Cyrenaeum, nomine Simonem : 
          hunc angariaverunt ut tolleret crucem ejus.</ab>
        <ab xml:id="d1e3396" n="33"> Et venerunt in locum qui dicitur Golgotha, quod est Calvariae
          locus.</ab>
        <ab xml:id="d1e3399" n="34"> Et dederunt ei vinum bibere cum felle mistum. Et cum gustasset,
          noluit bibere.</ab>
        <ab xml:id="d1e3402" n="35"> Postquam autem crucifixerunt eum, diviserunt vestimenta ejus,
          sortem mittentes: ut impleretur quod dictum est per prophetam dicentem: Diviserunt sibi
          vestimenta mea, et super vestem meam miserunt sortem.</ab>
        <ab xml:id="d1e3406" n="36"> Et sedentes servabant eum.</ab>
        <ab xml:id="d1e3409" n="37"> Et imposuerunt super caput ejus causam ipsius scriptam: Hic
          est Jesus rex Judaeorum.</ab>
        <ab xml:id="d1e3412" n="38"> Tunc crucifixi sunt cum eo duo latrones: unus a dextris, et
          unus a sinistris.</ab>
        <ab xml:id="d1e3415" n="39"> Praetereuntes autem blasphemabant eum moventes capita sua,</ab>
        <ab xml:id="d1e3418" n="40"> et dicentes: Vah! qui destruis templum Dei, et in triduo
          illud reaedificas: salva temetipsum: si Filius Dei es, descende de cruce.</ab>
        <ab xml:id="d1e3421" n="41"> Similiter et principes sacerdotum illudentes cum scribis et
          senioribus dicebant : </ab>
        <ab xml:id="d1e3425" n="42"> Alios salvos fecit, seipsum non potest salvum facere: si rex
          Israël est, descendat nunc de cruce, et credimus ei : </ab>
        <ab xml:id="d1e3428" n="43"> confidit in Deo: liberet nunc, si vult eum: dixit enim: Quia
          Filius Dei sum.</ab>
        <ab xml:id="d1e3431" n="44"> Idipsum autem et latrones, qui crucifixi erant cum eo,
          improperabant ei.
        </ab>
        <ab xml:id="d1e3435" n="45"> A sexta autem hora tenebrae factae sunt super universam terram
          usque ad horam nonam.</ab>
        <ab xml:id="d1e3438" n="46"> Et circa horam nonam clamavit Jesus voce magna, dicens: Eli,
          Eli, lamma sabacthani? hoc est: Deus meus, Deus meus, ut quid dereliquisti me ?</ab>
        <ab xml:id="d1e3441" n="47"> Quidam autem illic stantes, et audientes, dicebant: Eliam
          vocat iste.</ab>
        <ab xml:id="d1e3445" n="48"> Et continuo currens unus ex eis, acceptam spongiam implevit
          aceto, et imposuit arundini, et dabat ei bibere.</ab>
        <ab xml:id="d1e3448" n="49"> Ceteri vero dicebant: Sine, videamus an veniat Elias liberans
          eum.</ab>
        <ab xml:id="d1e3451" n="50"> Jesus autem iterum clamans voce magna, emisit spiritum.<pc
            ana="#pilcrow"/>
        </ab>
        <ab xml:id="d1e3455" n="51"> Et ecce velum templi scissum est in duas partes a summo usque
          deorsum: et terra mota est, et petrae scissae sunt,</ab>
        <ab xml:id="d1e3458" n="52"> et monumenta aperta sunt: et multa corpora sanctorum, qui
          dormierant, surrexerunt.</ab>
        <ab xml:id="d1e3461" n="53"> Et exeuntes de monumentis post resurrectionem ejus, venerunt in
          sanctam civitatem, et apparuerunt multis.</ab>
        <ab xml:id="d1e3465" n="54"> Centurio autem, et qui cum eo erant, custodientes Jesum, viso
          terraemotu, et his quae fiebant, timuerunt valde, dicentes: Vere Filius Dei erat iste.<pc
            ana="#pilcrow"/>
        </ab>
        <ab xml:id="d1e3469" n="55"> Erant autem ibi mulieres multae a longe, quae secutae erant
          Jesum a Galilaea, ministrantes ei : </ab>
        <ab xml:id="d1e3472" n="56"> inter quas erat Maria Magdalene, et Maria Jacobi, et Joseph
          mater, et mater filiorum Zebedaei.</ab>
        <ab xml:id="d1e3475" n="57"> Cum autem sero factum esset, venit quidam homo dives ab
          Arimathaea, nomine Joseph, qui et ipse discipulus erat Jesu : </ab>
        <ab xml:id="d1e3478" n="58"> hic accessit ad Pilatum, et petiit corpus Jesu. Tunc Pilatus
          jussit reddi corpus.</ab>
        <ab xml:id="d1e3481" n="59"> Et accepto corpore, Joseph involvit illud in sindone
          munda,</ab>
        <ab xml:id="d1e3485" n="60"> et posuit illud in monumento suo novo, quod exciderat in petra.
          Et advolvit saxum magnum ad ostium monumenti, et abiit.</ab>
        <ab xml:id="d1e3488" n="61"> Erant autem ibi Maria Magdalene, et altera Maria, sedentes
          contra sepulchrum.
        </ab>
        <ab xml:id="d1e3492" n="62"> Altera autem die, quae est post Parasceven, convenerunt
          principes sacerdotum et pharisaei ad Pilatum,</ab>
        <ab xml:id="d1e3495" n="63"> dicentes: Domine, recordati sumus, quia seductor ille dixit
          adhuc vivens: Post tres dies resurgam.</ab>
        <ab xml:id="d1e3498" n="64"> Jube ergo custodiri sepulchrum usque in diem tertium: ne forte
          veniant discipuli ejus, et furentur eum, et dicant plebi: Surrexit a mortuis: et erit
          novissimus error pejor priore.</ab>
        <ab xml:id="d1e3501" n="65"> Ait illis Pilatus: Habetis custodiam, ite, custodite sicut
          scitis.</ab>
        <ab xml:id="d1e3505" n="66"> Illi autem abeuntes, munierunt sepulchrum, signantes lapidem,
          cum custodibus.</ab>
      </div>
      <div xml:id="d1e3644" type="chap" n="28">
        <ab xml:id="d1e3511" n="1">Vespere autem sabbati, quae lucescit in prima sabbati, venit
          Maria Magdalene, et altera Maria, videre sepulchrum.</ab>
        <ab xml:id="d1e3514" n="2">Et ecce terraemotus factus est magnus. Angelus enim Domini
          descendit de caelo: et accedens revolvit lapidem, et sedebat super eum : </ab>
        <ab xml:id="d1e3517" n="3">erat autem aspectus ejus sicut fulgur: et vestimentum ejus
          sicut nix.</ab>
        <ab xml:id="d1e3520" n="4">Prae timore autem ejus exterriti sunt custodes, et facti sunt
          velut mortui.</ab>
        <ab xml:id="d1e3523" n="5">Respondens autem angelus dixit mulieribus: Nolite timere vos : 
          scio enim, quod Jesum, qui crucifixus est, quaeritis.</ab>
        <ab xml:id="d1e3527" n="6">Non est hic: surrexit enim, sicut dixit: venite, et videte
          locum ubi positus erat Dominus.</ab>
        <ab xml:id="d1e3530" n="7">Et cito euntes, dicite discipulis ejus quia surrexit: et ecce
          praecedit vos in Galilaeam: ibi eum videbitis: ecce praedixi vobis.</ab>
        <ab xml:id="d1e3533" n="8">Et exierunt cito de monumento cum timore et gaudio magno,
          currentes nuntiare discipulis ejus.</ab>
        <ab xml:id="d1e3536" n="9">Et ecce Jesus occurrit illis, dicens: Avete. Illae autem
          accesserunt, et tenuerunt pedes ejus, et adoraverunt eum.</ab>
        <ab xml:id="d1e3539" n="10"> Tunc ait illis Jesus: Nolite timere: ite, nuntiate fratribus
          meis ut eant in Galilaeam ; ibi me videbunt.
        </ab>
        <ab xml:id="d1e3543" n="11"> Quae cum abiissent, ecce quidam de custodibus venerunt in
          civitatem, et nuntiaverunt principibus sacerdotum omnia quae facta fuerant.</ab>
        <ab xml:id="d1e3547" n="12"> Et congregati cum senioribus consilio accepto, pecuniam
          copiosam dederunt militibus,</ab>
        <ab xml:id="d1e3550" n="13"> dicentes: Dicite quia discipuli ejus nocte venerunt, et furati
          sunt eum, nobis dormientibus.</ab>
        <ab xml:id="d1e3553" n="14"> Et si hoc auditum fuerit a praeside, nos suadebimus ei, et
          securos vos faciemus.</ab>
        <ab xml:id="d1e3556" n="15"> At illi, accepta pecunia, fecerunt sicut erant edocti. Et
          divulgatum est verbum istud apud Judaeos, usque in hodiernum diem.</ab>
        <ab xml:id="d1e3559" n="16"> Undecim autem discipuli abierunt in Galilaeam in montem ubi
          constituerat illis Jesus.
        </ab>
        <ab xml:id="d1e3563" n="17"> Et videntes eum adoraverunt: quidam autem dubitaverunt.</ab>
        <ab xml:id="d1e3567" n="18"> Et accedens Jesus locutus est eis, dicens: Data est mihi omnis
          potestas in caelo et in terra : </ab>
        <ab xml:id="d1e3570" n="19"> euntes ergo docete omnes gentes: baptizantes eos in nomine
          Patris, et Filii, et Spiritus Sancti : </ab>
        <ab xml:id="d1e3573" n="20"> docentes eos servare omnia quaecumque mandavi vobis: et ecce
          ego vobiscum sum omnibus diebus, usque ad consummationem saeculi.</ab>
      </div>
    </body>
  </text>
</TEI>
