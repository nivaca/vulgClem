<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Title</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <front>
        <div xml:id="d1e31" type="imprimatur">
          <p>The Bishops' Conference of England and Wales gives its approval
 to the publication of Biblia Sacra juxta Vulgatam Clementinam.
 Published with approbation. CBCEW, 9th January 2006.</p>
        </div>
        <div xml:id="d1e36" type="praef">
          <head>Praefatio hujus editionis</head>
          <p>Clementis Papae VIII nomen casu Vulgatae adhaeret.
 Haec enim sanctarum Scripturarum editio, cum Sixto V regnante
 patrata fuisset, illo mortuo tandem sub pontificatu Clementis publicata
 est. Attamen vere decet ut iste Clemens, cum sit institutorum Concilii
 Tridentini aemuli exemplar, hoc bonum ejusdem Synodus fructum
 perficiat.</p>
          <p>Sapientissimo fretus consilio S. Philippi Nerii, Sancti Spiritus
 caritate exaestuantis, ad ecclesiasticam disciplinam reparandam, et
 errores corruptelasque exstirpandas, indefesse laboravit ; et pro
 Ecclesiae libertate acriter pugnavit. Tantus autem Clemens fidem
 catholicam tutus est opere et sermone, quantus et ipsius Vulgata
 revelationem Dei ab imminentibus periculis custodivit.</p>
          <p>Hieronymi enim Doctoris maximi ex lingua hebraea translatione, ita
 per nongentos annos fruiti sunt doctissimi Ecclesiae filii, ut
 ceterae translationes latinae pene evanuissent:illius
 autem innumerabilibus vicibus descriptae, ae tot fuisse
 exemplaria, quot codices ae. Quando ergo Lutherus flagitiosa
 rebellione ab Ecclesia descivit, hac confusione abusus est ut verba
 Evangelii corrumperet, et suam falsam doctrinam defenderet. Quam ob causam
 opus erat ut authentica divinarum Scripturarum editio, diligenter emendata
 atque castigata, imprimeretur cum plena Apostolicae Sedis
 auctoritate ; sacrosancta itaque Tridentina Synodus, Spiritu Sancto
 gubernante, hoc jussit, et ab ea jussum, a Clemente VIII est
 consummatum.</p>
          <p>Porro XX saeculo incipiente, antiquissimis jam alteris
 manuscriptis aliunde inventis, ut Bibliae editionem puram
 accuratamque Ecclesia semper haberet sollicitus, Sanctus Pius X
 Commissioni Pontificiae de re biblica mandavit ut pristinam Hieronymi
 versionem, quantum fieri potuit, componeret. Primo Card. Gasquet,
 deinde D. Henrico Quentin, hoc onus delegatum est. Novissime,
 defunctis illis, Abbatia Pontificia S. Hieronymi a Pio XI Romae
 fundata est, ut monachi Benedictini artis criticae peritissimi ibi
 opus emolirentur. Singulis deinceps annuentibus Papis, minutim sancti
 libri emittebantur, et postremo anno salutis MCMXCV Biblia tota
 perfecta est.</p>
          <p>Interim, eheu, interveniebant eventus infelices apud Ecclesiam.
 S. Pius X voluerat constabiliri translationem pristinam
 S. Hieronymi ut exinde confectura esset Vulgata ad usum
 Ecclesiae quam accuratissime repurgata ; sed illius voluntatem
 parvipendentes, malebant viri tumidi translationem novam secundum gustus
 proprios facere, interpretationem vero Hieronymi negligere omnino. Quin
 etiam aetate nostra, errores illi pessimi, quos idem Pius
 vehementissime condemnavit, Ecclesiam Dei aperte infestant, et Lutherus
 dimidium errorum coaequalum nostrorum non cogitavit. Oportet nos
 igitur Vulgatam Clementinam fideliter amplexari donec, omnibus
 instauratis in Christo, Pii X propositum demum efficiatur.</p>
          <trailer>Scribebam Londini, in festo D. N. J. C. Regis, 31 Octobris 2004.</trailer>
        </div>
        <div xml:id="d1e54" type="praef">
          <head>Ex Concilio Tridentino, sess. 4 (8 aprilis 1546)</head>
          <div xml:id="d1e58">
            <head>Decretum de canonicis Scripturis</head>
            <p>Sacrosancta aecumenica et generalis Tridentina Synodus, in Spiritu
 Sancto legitime congregata, praesidentibus in ea eisdem tribus
 Apostolicae Sedis legatis, hoc sibi perpetuo ante oculos proponens,
 ut, sublatis erroribus, puritas ipsa Evangelii in Ecclesia conservetur :
 quod promissum ante per prophetas in Scripturis sanctis, Dominus noster
 Jesus Christus, Dei Filius, proprio ore primum promulgavit, deinde per
 suos apostolos, tamquam fontem omnis et salutaris veritatis et morum
 disciplinae, omni creaturae praedicari jussit:perspiciensque
 hanc veritatem et disciplinam contineri in libris scriptis et sine scripto
 traditionibus, quae ab ipsius Christi ore ab apostolis acceptae, aut
 ab ipsis apostolis Spiritu Sancto dictante, quasi per manus traditae, ad
 nos usque pervenerunt:orthodoxorum Patrum exempla secuta, omnes libros
 tam Veteris quam Novi Testamenti, cum utriusque unus Deus sit auctor, nec
 non traditiones ipsas, tum ad fidem, tum ad mores pertinentes, tamquam vel
 oretenus a Christo, vel a Spiritu Sancto dictatas, et continua successione
 in Ecclesia catholica conservatas, pari pietatis affectu ac reverentia
 suscipit ac veneratur.</p>
            <p>Sacrorum vero librorum indicem huic decreto ascribendum censuit, ne cui
 dubitatio suboriri possit, quinam sint, qui ab ipsa Synodo suscipiuntur.
 Sunt vero infrascripti :</p>
            <p>Testamenti Veteris:quinque Moysi, id est Genesis, Exodus,
 Leviticus, Numeri, Deuteronomium ; Josue, Judicum, Ruth, quatuor
 Regum, duo Paralipomenon, Esdrae primus et secundus, qui dicitur
 Nehemias, Tobias, Judith, Esther, Job, Psalterium Davidicum centum
 quinquaginta psalmorum, Parabolae, Ecclesiastes, Canticum Canticorum,
 Sapientia, Ecclesiasticus, Isaias, Jeremias cum Baruch, Ezechiel, Daniel,
 duodecim prophetae minores, id est:Osee, Joael, Amos, Abdias,
 Jonas, Michaeas, Nahum, Habacuc, Sophonias, Aggaeus, Zacharias,
 Malachias ; duo Machabaeorum, primus et secundus.</p>
            <p>Testamenti Novi:quatuor Evangelia, secundum Matthaeum,
 Marcum, Lucam, Joannem ; Actus Apostolorum a Luca Evangelista
 conscripti ; quatuordecim epistolae Pauli Apostoli:ad
 Romanos, duae ad Corinthios, ad Galatas, ad Ephesios, ad
 Philippenses, ad Colossenses, duae ad Thessalonicenses, duae ad
 Timotheum, ad Titum, ad Philemonem, ad Hebraeos ; Petri Apostoli
 duae ; Joannis Apostoli tres ; Jacobi Apostoli una ;
 Judae Apostoli una et Apocalypsis Joannis Apostoli.</p>
            <p>Si quis autem libros ipsos integros cum omnibus suis partibus, prout in
 Ecclesia catholica legi consueverunt, et in veteri Vulgata latina editione
 habentur, pro sacris et canonicis non susceperit, et traditiones
 praedictas sciens et prudens contempserit, anathema sit.</p>
          </div>
          <div xml:id="d1e71">
            <head>Decretum de editione et usu sacrorum librorum</head>
            <p>Insuper eadem sacrosancta Synodus, considerans non parum utilitatis
 accedere posse Ecclesiae Dei, si ex omnibus latinis editionibus,
 quae circumferuntur sacrorum librorum, quae nam pro authentica
 habenda sit, innotescat:statuit et declarat, ut haec ipsa
 vetus et Vulgata editio, quae longo tot saeculorum usu in ipsa
 Ecclesia probata est, in publicis lectionibus, disputationibus,
 praedicationibus et expositionibus pro authentica habeatur, ut nemo
 illam rejicere quovis praetextu audeat vel praesumat.</p>
            <p>Praeterea ad coaercenda petulantia ingenia decernit, ut nemo,
 suae prudentiae innixus, in rebus fidei et morum ad
 aedificationem doctrinae christianae pertinentium, sacram
 Scripturam ad suos sensus contorquens, contra eum sensum, quem tenuit et
 tenet sancta mater Ecclesia, cujus est judicare de vero sensu et
 interpretatione Scripturarum sanctarum, aut etiam contra unanimen
 consensum Patrum, ipsam Scripturam sacram interpretari audeat, etiamsi
 hujusmodi interpretationes nullo umquam tempore in lucem edendae
 forent. Qui contravenerint, per Ordinarios declarentur, et paenis a
 jure statutis puniantur.</p>
            <p>Sed et impressoribus modum in hac parte, ut par est, imponere volens,
 qui jam sine modo, hoc est putantes sibi licere, quidquid libet, sine
 licentia superiorum ecclesiasticorum, ipsos sacrae Scripturae
 libros, et super illis annotationes et expositiones quorumlibet
 indifferenter, saepe tacito, saepe etiam ementito prelo, et quod
 gravius est, sine nomine auctoris imprimunt, alibi etiam impressos libros
 hujusmodi temere venales habent:decernit et statuit, ut posthac
 sacra Scriptura, potissimum vero haec ipsa vetus et Vulgata editio,
 quam emendatissime imprimatur, nullique liceat imprimere, vel imprimi
 facere, quosvis libros de rebus sacris sine nomine auctoris, neque illos
 in futurum vendere, aut etiam apud se retinere, nisi primum examinati
 probatique fuerint ab Ordinario, sub paena anathematis et
 pecuniae in canone Concilii novissimi Lateranensis apposita. Et si
 regulares fuerint, ultra examinationem et probationem hujusmodi, licentiam
 quoque a suis superioribus impetrare teneantur, recognitis per eos libris,
 juxta formam suarum ordinationum. Qui autem scripto eos communicant, vel
 evulgant, nisi antea examinati probatique fuerint, eisdem paenis
 subjaceant, quibus impressores. Et qui eos habuerint vel legerint, nisi
 prodiderint auctorem, pro auctoribus habeantur. Ipsa vero hujusmodi
 librorum probatio in scriptis detur, atque ideo in fronte libri vel
 scripti vel impressi authentice appareat ; idque totum, hoc est, et
 probatio et examen, gratis fiat, ut probanda probentur et reprobentur
 improbanda.</p>
            <p>Post haec temeritatem illam reprimere volens, qua ad profana
 quaeque convertuntur et torquentur verba et sententiae
 sacrae Scripturae, ad scurrilia scilicet, fabulosa, vana,
 adulationes, detractiones, superstitiones, impias et diabolicas
 incantationes, divinationes, sortes, libellos etiam famosos, mandat et
 praecipit, ad tollendam hujusmodi irreverentiam et contemptum, et ne
 de cetero quisquam quomodolibet verba Scripturae sacrae ad
 haec et similia audeat usurpare, ut omnes hujus generis homines,
 temeratores et violatores verbi Dei, juris et arbitrii paenis per
 Episcopos coaerceantur.</p>
          </div>
        </div>
        <div xml:id="d1e83" type="praef">
          <head>Clemens Papa VIII ad perpetuam rei memoriam</head>
          <p>Cum sacrorum Bibliorum Vulgatae editionis textus summis laboribus
 ac vigiliis restitutus, et quam accuratissime mendis expurgatus,
 benedicente Domino, ex nostra typographia Vaticana in lucem prodeat ;
 Nos, ut in posterum idem textus incorruptus, ut decet, conservetur,
 opportune providere volentes, auctoritate apostolica, tenore
 praesentium districtius inhibemus, ne intra decem annos a data
 praesentium numerandos, tam citra quam ultra montes, alibi quam in
 nostra Vaticana typographia, a quoquam imprimatur. Elapso autem prae
 fato decennio, eam cautionem adhiberi praecipimus, ut nemo hanc
 sanctarum Scripturarum editionem typis mandare praesumat, nisi habito
 prius exemplari in typographia Vaticana excuso:cujus exemplaris
 forma, ne minima quidem particula de textu mutata, addita, vel ab eo
 detracta, nisi aliquid occurrat, quod typographicae incuriae
 manifeste ascribendum sit, inviolabiliter observetur.</p>
          <p>Si quis vero typographus in quibuscumque regnis, civitatibus,
 provinciis, et locis tam nostrae et S. R. E. ditioni in
 temporalibus subjectis, quam non subjectis, hanc eamdem sacrarum
 Scripturarum editionem intra decennium prae dictum quoquo modo,
 elapso autem decennio, aliter quam juxta hujusmodi exemplar, ut
 praefertur, imprimere, vendere, venales habere, aut alias edere vel
 evulgare:aut si quis bibliopola a se vel ab aliis quibusvis, post
 datam praesentium, hujus editionis impressos libros, seu imprimendos
 a praefato restituto et correcto textu in aliquo discrepantes, seu ab
 alio, quam a typographo Vaticano, intra decennium excusos, pariter
 vendere, venales proponere, vel evulgare praesumpserit, ultra
 amissionem omnium librorum, et alias arbitrio nostro infligendas
 paenas temporales, etiam majoris excommunicationis sententiam eo ipso
 incurrat:a qua nisi a Romano Pontifice, praeterquam in mortis
 articulo constitutus, absolvi non possit.</p>
          <p>Mandamus itaque universis et singulis, Patriarchis, Archiepiscopis,
 Episcopis, ceterisque Ecclesiarum et locorum, etiam regularium
 Praelatis, ut prae sentes litteras in suis quisque Ecclesiis et
 jurisdictionibus ab omnibus inviolate perpetuo observari curent ac
 faciant. Contradictores per censuras ecclesiasticas, aliaque opportuna
 juris et facti remedia, appellatione postposita, compescendo, invocato
 etiam ad hoc, si opus fuerit, auxilio brachii saecularis ; non
 obstantibus constitutionibus, et ordinationibus apostolicis, ac in
 generalibus, provincialibus, vel synodalibus Conciliis editis generalibus,
 vel specialibus, ac quarumcumque Ecclesiarum, Ordinum, Congregationum,
 Collegiorum atque Universitatum, etiam studiorum generalium juramento,
 confirmatione apostolica, vel quavis firmitate alia roboratis, statutis,
 et consuetudinibus, ac privilegiis, indultis, ac litteris apostolicis in
 contrarium quomodocumque emanatis, et emanandis:quibus omnibus ad
 hunc effectum latissime derogamus, ac derogatum esse decernimus. Volumus
 autem, ut praesentium trans sumptis etiam in ipsis voluminibus
 impressis eadem, in judicio et extra, fides ubique adhibeatur, quae
 ipsis praesentibus adhiberetur, si forent exhibitae, vel ostensae.
 </p>
          <trailer>Datum Romae, apud Sanctum Petrum sub Annulo Piscatoris, die IX novembris MDXCII,
            Pont. Nostri anno I.</trailer>
          <trailer>M. Vestrius Barbianus</trailer>
        </div>
        <div xml:id="d1e98" type="praef">
          <head>Praefatio ad lectorem (ex editione vaticana anni 1592)</head>
          <p>In multis magnisque beneficiis, quae per sacram
 Tridentinam Synodum Ecclesiae suae Deus contulit, id in primis
 numerandum videtur, quod inter tot latinas editiones divinarum
 Scripturarum, solam veterem ac Vulgatam, quae longo tot
 saeculorum usu in Ecclesia probata fuerat, gravissimo Decreto
 authenticam declaravit. Nam, ut illud omittamus, quod ex recentibus
 editionibus non paucae ad haereses hujus temporis confirmandas
 licenter detortae videbantur:ipsa certe tanta versionum
 varietas, atque diversitas magnam in Ecclesia Dei confusionem parere
 potuisset. Jam enim hac nostra aetate illud fere evenisse constat,
 quod sanctus Hieronymus tempore suo accidisse testatus est, tot scilicet
 fuisse exemplaria, quot codices ; cum unusquisque pro arbitrio suo
 adderet, vel detraheret.</p>
          <p>Hujus autem veteris ac Vulgatae editionis tanta semper fuit
 auctoritas, tamque excellens praestantia, ut eam ceteris omnibus
 latinis editionibus longe anteferendam esse, apud aequos judices in
 dubium revocari non posset. Qui namque in ea libri continentur (ut a
 majoribus nostris quasi per manus traditum nobis est) partim ex sancti
 Hieronymi translatione, vel emendatione suscepti sunt ; partim
 retenti ex antiquissima quadam editione latina, quam sanctus Hieronymus
 communem et Vulgatam, sanctus Augustinus Italam, sanctus Gregorius Veterem
 translationem appellat.</p>
          <p>Ac de Veteris quidem hujus, sive Italae editionis sinceritate
 atque prae stantia praeclarum sancti Augustini testimonium
 exstat in secundo libro <hi>De doctrina christiana</hi>,
 ubi latinis omnibus editionibus, quae tunc plurimae
 circumferebantur, Italam praeferendam censuit, quod esset, ut ipse
 loquitur, verborum tenacior cum perspicuitate sententiae. De sancto
 vero Hieronymo multa exstant veterum Patrum egregia testimonia:eum
 enim sanctus Augustinus hominem doctissimum, ac trium linguarum
 peritissimum vocat, atque ejus translationem ipsorum quoque
 hebraeorum testimonio veracem esse confirmat. Eumdem sanctus
 Gregorius ita praedicat, ut ejus translationem, quam novam appellat,
 ex hebraeo eloquio cuncta verius transfudisse dicat:atque
 idcirco dignissimam esse, cui fides in omnibus habeatur. Sanctus autem
 Isidorus non uno in loco Hieronymianam versionem ceteris omnibus
 anteponit, eamque ab ecclesiis christianis communiter recipi ac probari
 affirmat, quod sit in verbis clarior, et veracior in sententiis.
 Sophronius quoque, vir eruditissimus, sancti Hieronymi translationem non
 latinis modo, sed etiam graecis valde probari animadvertens, tanti
 eam fecit, ut psalterium et prophetas ex Hieronymi versione in
 graecum eleganti sermone transtulerit. Porro qui secuti sunt, viri
 doctissimi, Remigius, Beda, Rabanus, Haymo, Anselmus, Petrus Damiani,
 Richardus, Hugo, Bernardus, Rupertus, Petrus Lombardus, Alexander,
 Albertus, Thomas, Bonaventura, ceterique omnes, qui his nongentis annis in
 Ecclesia floruerunt, sancti Hieronymi versione ita sunt usi, ut
 ceterae, quae pene innumerabiles erant, quasi lapsae de
 manibus theologorum, penitus obsoleverint. Quare non immerito catholica
 Ecclesia sanctum Hieronymum doctorem maximum, atque ad Scripturas sacras
 interpretandas divinitus excitatum ita celebrat, ut jam difficile non sit
 illorum omnium damnare judicium, qui vel tam eximii doctoris
 lucubrationibus non acquiescunt, vel etiam meliora, aut certe paria
 praestare se posse confidunt.</p>
          <p>Ceterum ne tam fidelis translatio, tamque in omnes partes
 Ecclesiae utilis, vel injuria temporum, vel impressorum incuria, vel
 temere emendantium audacia, ulla ex parte corrumperetur, eadem sacrosancta
 Synodus Tridentina illud Decreto suo sapienter adjecit, ut haec ipsa
 vetus ac Vulgata editio emendatissime, quoad fieri posset,
 imprimeretur:neque ulli liceret eam sine facultate et approbatione
 superiorum excudere. Quo Decreto simul typographorum temeritati ac
 licentiae modum imposuit, et pastorum Ecclesiae in tanto bono
 quam diligentissime retinendo, et conservando, vigilantiam, atque
 industriam excitavit.</p>
          <p>Et quamvis insignium Academiarum Theologi in editione Vulgata pristino
 suo nitori restituenda magna cum laude laboraverint ; quia tamen in
 tanta re nulla potest esse nimia diligentia, et codices manuscripti
 complures et vetustiores Summi Pontificis jussu conquisiti, atque in Urbem
 advecti erant ; et demum, quoniam executio generalium Conciliorum, et
 ipsa Scripturarum integritas ac puritas ad curam Apostolicae Sedis
 potissimum pertinere cognoscitur ; ideo Pius IV Pontifex Maximus pro
 sua in omnes Ecclesiae partes incredibili vigilantia, lectissimis
 aliquot sanctae romanae Ecclesiae Cardinalibus, aliisque
 tum Sacrarum litterarum, tum variarum linguarum peritissimis viris, eam
 provinciam demandavit, ut Vulgatam editionem latinam, adhibitis
 antiquissimis codicibus manuscriptis, inspectis quoque hebraicis,
 graecisque bibliorum fontibus ; consultis denique veterum Patrum
 commentariis, accuratissime castigarent. Quod itidem institutum Pius V
 prosecutus est. Verum conventum illum ob varias, gravissimasque Sedis
 Apostolicae occupationes jamdudum intermissum, Sixtus V divina
 providentia ad summum Sacerdotium evocatus, ardentissimo studio revocavit,
 et opus tandem confectum typis mandari jussit. Quod cum jam esset excusum,
 et ut in lucem emitteretur, idem Pontifex operam daret, animadvertens non
 pauca in sacra Biblia praeli vitio irrepsisse, quae iterata
 diligentia indigere viderentur, totum opus sub incudem revocandum censuit
 atque decrevit. Id vero cum morte praeventus prae stare non
 potuisset, Gregorius XIV qui, post Urbani VII duodecim dierum
 Pontificatum, Sixto successerat, ejus animi intentionem executus perficere
 aggressus est, amplissimis aliquot Cardinalibus, aliisque doctissimis
 viris ad hoc iterum deputatis. Sed eo quoque, et qui illi successit,
 Innocentio IX brevissimo tempore de hac luce subtractis ; tandem sub
 initium Pontificatus Clementis VIII qui nunc Ecclesiae universae
 gubernacula tenet, opus, in quod Sixtus V intenderat, Deo bene juvante
 perfectum est.</p>
          <p>Accipe igitur, christiane lector, eodem Clemente Summo Pontifice
 annuente, ex Vaticana typographia veterem ac Vulgatam sacrae
 Scripturae editionem, quanta fieri potuit diligentia
 castigatam:quam quidem sicut omnibus numeris absolutam, pro humana
 imbecillitate affirmare difficile est, ita ceteris omnibus, quae ad
 hanc usque diem prodierunt, emendatiorem, purioremque esse, minime
 dubitandum. Et vero quamvis in hac Bibliorum recognitione in codicibus
 manuscriptis, hebraeis, graecisque fontibus, et ipsis veterum
 Patrum commentariis conferendis non mediocre studium adhibitum
 fuerit ; in hac tamen pervulgata lectione sicut nonnulla consulto
 mutata, ita etiam alia, quae mutanda videbantur, consulto immutata
 relicta sunt ; tum quod ita faciendum esse ad offensionem populorum
 vitandam sanctus Hieronymus non semel admonuit:tum quod facile
 fieri posse credendum est, ut majores nostri, qui ex hebraeis, et
 graecis latina fecerunt, copiam meliorum, et emendatiorum librorum
 habuerint, quam ii, qui post illorum aetatem ad nos pervenerunt, qui
 fortasse tam longo tempore identidem describendo minus puri, atque integri
 evaserunt ; tum denique quia sacrae Congregationi amplissimorum
 Cardinalium, aliisque eruditissimis viris ad hoc opus a Sede Apostolica
 delectis propositum non fuit, novam aliquam editionem cudere, vel antiquum
 interpretem ulla ex parte corrigere, vel emendare ; sed ipsam
 veterem, ac Vulgatam editionem latinam a mendis veterum librariorum,
 necnon pravarum emendationum erroribus repurgatam, suae
 pristinae integritati, ac puritati, quoad ejus fieri potuit,
 restituere ; eaque restituta, ut quam emendatissime imprimeretur
 juxta Concilii aecumenici Decretum pro viribus operam dare.</p>
          <p>Porro in hac editione nihil non canonicum, nihil ascititium, nihil
 extraneum apponere visum est:atque ea causa fuit, cur liber tertius
 et quartus Esdrae inscripti, quos inter canonicos libros sacra
 Tridentina Synodus non annumeravit, ipsa etiam Manassae regis Oratio,
 quae neque hebraice, neque graece quidem exstat, neque in
 manuscriptis antiquioribus invenitur, neque pars est ullius canonici
 libri, extra canonicae Scripturae seriem posita sint:et
 nullae ad marginem concordantiae (quae posthac inibi apponi
 non prohibentur), nullae notae, nullae variae
 lectiones, nullae denique praefationes, nulla argumenta ad
 librorum initia conspiciantur.</p>
          <p>Sed sicut Apostolica Sedes industriam eorum non damnat, qui
 concordantias locorum, varias lectiones, praefationes sancti
 Hieronymi, et alia id genus in aliis editionibus inseruerunt ; ita
 quoque non prohibet, quin alio genere caracteris in hac ipsa Vaticana
 editione ejusmodi adjumenta pro studiosorum commoditate, atque utilitate
 in posterum adjiciantur ; ita tamen, ut lectiones variae ad
 marginem ipsius textus minime annotentur.</p>
        </div>
      </front>
    </body>
  </text>
</TEI>
