<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Genesis</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">In principio creavit Deus caelum et terram.</ab>
        <ab xml:id="d1e36" n="2">Terra autem erat inanis et vacua, et tenebrae erant super faciem
          abyssi: et spiritus Dei ferebatur super aquas.</ab>
        <ab xml:id="d1e39" n="3">Dixitque Deus: Fiat lux. Et facta est lux.</ab>
        <ab xml:id="d1e42" n="4">Et vidit Deus lucem quod esset bona: et divisit lucem a
          tenebris.</ab>
        <ab xml:id="d1e45" n="5">Appellavitque lucem Diem, et tenebras Noctem: factumque est
          vespere et mane, dies unus.</ab>
        <ab xml:id="d1e49" n="6">Dixit quoque Deus: Fiat firmamentum in medio aquarum: et dividat
          aquas ab aquis.</ab>
        <ab xml:id="d1e52" n="7">Et fecit Deus firmamentum, divisitque aquas, quae erant sub
          firmamento, ab his, quae erant super firmamentum. Et factum est ita.</ab>
        <ab xml:id="d1e55" n="8">Vocavitque Deus firmamentum, Caelum: et factum est vespere et
          mane, dies secundus.</ab>
        <ab xml:id="d1e58" n="9">Dixit vero Deus: Congregentur aquae, quae sub caelo sunt, in
          locum unum: et appareat arida. Et factum est ita.</ab>
        <ab xml:id="d1e61" n="10"> Et vocavit Deus aridam Terram, congregationesque aquarum
          appellavit Maria. Et vidit Deus quod esset bonum.</ab>
        <ab xml:id="d1e64" n="11"> Et ait: Germinet terra herbam virentem, et facientem semen, et
          lignum pomiferum faciens fructum juxta genus suum, cujus semen in semetipso sit super
          terram. Et factum est ita.</ab>
        <ab xml:id="d1e68" n="12"> Et protulit terra herbam virentem, et facientem semen juxta genus
          suum, lignumque faciens fructum, et habens unumquodque sementem secundum speciem suam. Et
          vidit Deus quod esset bonum.</ab>
        <ab xml:id="d1e71" n="13"> Et factum est vespere et mane, dies tertius.</ab>
        <ab xml:id="d1e74" n="14"> Dixit autem Deus: Fiant luminaria in firmamento caeli, et
          dividant diem ac noctem, et sint in signa et tempora, et dies et annos : </ab>
        <ab xml:id="d1e77" n="15"> ut luceant in firmamento caeli, et illuminent terram. Et factum
          est ita.</ab>
        <ab xml:id="d1e80" n="16"> Fecitque Deus duo luminaria magna: luminare majus, ut praeesset
          diei: et luminare minus, ut praeesset nocti: et stellas.</ab>
        <ab xml:id="d1e83" n="17"> Et posuit eas in firmamento caeli, ut lucerent super terram,</ab>
        <ab xml:id="d1e87" n="18"> et praeessent diei ac nocti, et dividerent lucem ac tenebras. Et
          vidit Deus quod esset bonum.</ab>
        <ab xml:id="d1e90" n="19"> Et factum est vespere et mane, dies quartus.</ab>
        <ab xml:id="d1e93" n="20"> Dixit etiam Deus: Producant aquae reptile animae viventis, et
          volatile super terram sub firmamento caeli.</ab>
        <ab xml:id="d1e96" n="21"> Creavitque Deus cete grandia, et omnem animam viventem atque
          motabilem, quam produxerant aquae in species suas, et omne volatile secundum genus suum.
          Et vidit Deus quod esset bonum.</ab>
        <ab xml:id="d1e99" n="22"> Benedixitque eis, dicens: Crescite, et multiplicamini, et
          replete aquas maris: avesque multiplicentur super terram.</ab>
        <ab xml:id="d1e102" n="23"> Et factum est vespere et mane, dies quintus.</ab>
        <ab xml:id="d1e106" n="24"> Dixit quoque Deus: Producat terra animam viventem in genere
          suo, jumenta, et reptilia, et bestias terrae secundum species suas. Factumque est
          ita.</ab>
        <ab xml:id="d1e109" n="25"> Et fecit Deus bestias terrae juxta species suas, et jumenta, et
          omne reptile terrae in genere suo. Et vidit Deus quod esset
          bonum,</ab>
        <ab xml:id="d1e114" n="26"> et ait: Faciamus hominem ad imaginem et similitudinem nostram : 
          et praesit piscibus maris, et volatilibus caeli, et bestiis, universaeque terrae, omnique
          reptili, quod movetur in terra.</ab>
        <ab xml:id="d1e117" n="27"> Et creavit Deus hominem ad imaginem suam: ad imaginem Dei
          creavit illum, masculum et feminam creavit eos.</ab>
        <ab xml:id="d1e120" n="28"> Benedixitque illis Deus, et ait: Crescite et multiplicamini, et
          replete terram, et subjicite eam, et dominamini piscibus maris, et volatilibus caeli, et
          universis animantibus, quae moventur super terram.</ab>
        <ab xml:id="d1e123" n="29"> Dixitque Deus: Ecce dedi vobis omnem herbam afferentem semen
          super terram, et universa ligna quae habent in semetipsis sementem generis sui, ut sint
          vobis in escam : </ab>
        <ab xml:id="d1e127" n="30"> et cunctis animantibus terrae, omnique volucri caeli, et
          universis quae moventur in terra, et in quibus est anima vivens, ut habeant ad vescendum.
          Et factum est ita.</ab>
        <ab xml:id="d1e130" n="31"> Viditque Deus cuncta quae fecerat, et erant valde bona. Et
          factum est vespere et mane, dies sextus.</ab>
      </div>
      <div xml:id="d1e134" type="chap" n="2">
        <ab xml:id="d1e136" n="1">Igitur perfecti sunt caeli et terra, et omnis ornatus eorum.</ab>
        <ab xml:id="d1e139" n="2">Complevitque Deus die septimo opus suum quod fecerat: et
          requievit die septimo ab universo opere quod patrarat.</ab>
        <ab xml:id="d1e142" n="3">Et benedixit diei septimo, et sanctificavit illum, quia in ipso
          cessaverat ab omni opere suo quod creavit Deus ut faceret.
        </ab>
        <ab xml:id="d1e146" n="4">Istae sunt generationes caeli et terrae, quando creata sunt, in
          die quo fecit Dominus Deus caelum et terram,</ab>
        <ab xml:id="d1e149" n="5">et omne virgultum agri antequam oriretur in terra, omnemque
          herbam regionis priusquam germinaret: non enim pluerat Dominus Deus super terram, et homo
          non erat qui operaretur terram : </ab>
        <ab xml:id="d1e153" n="6">sed fons ascendebat e terra, irrigans universam superficiem
          terrae.</ab>
        <ab xml:id="d1e156" n="7">Formavit igitur Dominus Deus hominem de limo terrae, et
          inspiravit in faciem ejus spiraculum vitae, et factus est homo in animam viventem.</ab>
        <ab xml:id="d1e159" n="8">Plantaverat autem Dominus Deus paradisum voluptatis a principio,
          in quo posuit hominem quem formaverat.</ab>
        <ab xml:id="d1e162" n="9">Produxitque Dominus Deus de humo omne lignum pulchrum visu, et ad
          vescendum suave lignum etiam vitae in medio paradisi, lignumque scientiae boni et
          mali.</ab>
        <ab xml:id="d1e165" n="10"> Et fluvius egrediebatur de loco voluptatis ad irrigandum
          paradisum, qui inde dividitur in quatuor capita.</ab>
        <ab xml:id="d1e168" n="11"> Nomen uni Phison: ipse est qui circuit omnem terram Hevilath,
          ubi nascitur aurum : </ab>
        <ab xml:id="d1e172" n="12"> et aurum terrae illius optimum est ; ibi invenitur bdellium, et
          lapis onychinus.</ab>
        <ab xml:id="d1e175" n="13"> Et nomen fluvii secundi Gehon ; ipse est qui circumit omnem
          terram Aethiopiae.</ab>
        <ab xml:id="d1e178" n="14"> Nomen vero fluminis tertii, Tigris: ipse vadit contra Assyrios.
          Fluvius autem quartus, ipse est Euphrates.</ab>
        <ab xml:id="d1e181" n="15"> Tulit ergo Dominus Deus hominem, et posuit eum in paradiso
          voluptatis, ut operaretur, et custodiret illum : </ab>
        <ab xml:id="d1e184" n="16"> praecepitque ei, dicens: Ex omni ligno paradisi comede ;</ab>
        <ab xml:id="d1e187" n="17"> de ligno autem scientiae boni et mali ne comedas: in quocumque
          enim die comederis ex eo, morte morieris.</ab>
        <ab xml:id="d1e191" n="18"> Dixit quoque Dominus Deus: Non est bonum esse hominem solum : 
          faciamus ei adjutorium simile sibi.</ab>
        <ab xml:id="d1e194" n="19"> Formatis igitur Dominus Deus de humo cunctis animantibus terrae,
          et universis volatilibus caeli, adduxit ea ad Adam, ut videret quid vocaret ea: omne enim
          quod vocavit Adam animae viventis, ipsum est nomen ejus.</ab>
        <ab xml:id="d1e197" n="20"> Appellavitque Adam nominibus suis cuncta animantia, et universa
          volatilia caeli, et omnes bestias terrae: Adae vero non inveniebatur adjutor similis
          ejus.</ab>
        <ab xml:id="d1e200" n="21"> Immisit ergo Dominus Deus soporem in Adam: cumque obdormisset,
          tulit unam de costis ejus, et replevit carnem pro ea.</ab>
        <ab xml:id="d1e203" n="22"> Et aedificavit Dominus Deus costam, quam tulerat de Adam, in
          mulierem: et adduxit eam ad Adam.</ab>
        <ab xml:id="d1e206" n="23"> Dixitque Adam: Hoc nunc os ex ossibus meis, et caro de carne
          mea: haec vocabitur Virago, quoniam de viro sumpta est.</ab>
        <ab xml:id="d1e210" n="24"> Quam ob rem relinquet homo patrem suum, et matrem, et adhaerebit
          uxori suae: et erunt duo in carne una.</ab>
        <ab xml:id="d1e213" n="25"> Erat autem uterque nudus, Adam scilicet et uxor ejus: et non
          erubescebant.</ab>
      </div>
      <div xml:id="d1e217" type="chap" n="3">
        <ab xml:id="d1e219" n="1">Sed et serpens erat callidior cunctis animantibus terrae quae
          fecerat Dominus Deus. Qui dixit ad mulierem: Cur praecepit vobis Deus ut non comederetis
          de omni ligno paradisi ?</ab>
        <ab xml:id="d1e222" n="2">Cui respondit mulier: De fructu lignorum, quae sunt in paradiso,
          vescimur : </ab>
        <ab xml:id="d1e225" n="3">de fructu vero ligni quod est in medio paradisi, praecepit nobis
          Deus ne comederemus, et ne tangeremus illud, ne forte moriamur.</ab>
        <ab xml:id="d1e228" n="4">Dixit autem serpens ad mulierem: Nequaquam morte moriemini.</ab>
        <ab xml:id="d1e231" n="5">Scit enim Deus quod in quocumque die comederitis ex eo,
          aperientur oculi vestri, et eritis sicut dii, scientes bonum et malum.</ab>
        <ab xml:id="d1e235" n="6">Vidit igitur mulier quod bonum esset lignum ad vescendum, et
          pulchrum oculis, aspectuque delectabile: et tulit de fructu illius, et comedit: deditque
          viro suo, qui comedit.</ab>
        <ab xml:id="d1e238" n="7">Et aperti sunt oculi amborum ; cumque cognovissent se esse nudos,
          consuerunt folia ficus, et fecerunt sibi perizomata.</ab>
        <ab xml:id="d1e241" n="8">Et cum audissent vocem Domini Dei deambulantis in paradiso ad
          auram post meridiem, abscondit se Adam et uxor ejus a facie Domini Dei in medio ligni
          paradisi.</ab>
        <ab xml:id="d1e244" n="9">Vocavitque Dominus Deus Adam, et dixit ei: Ubi es ?</ab>
        <ab xml:id="d1e247" n="10"> Qui ait: Vocem tuam audivi in paradiso, et timui, eo quod nudus
          essem, et abscondi me.</ab>
        <ab xml:id="d1e250" n="11"> Cui dixit: Quis enim indicavit tibi quod nudus esses, nisi quod
          ex ligno de quo praeceperam tibi ne comederes, comedisti ?</ab>
        <ab xml:id="d1e254" n="12"> Dixitque Adam: Mulier, quam dedisti mihi sociam, dedit mihi de
          ligno, et comedi.</ab>
        <ab xml:id="d1e257" n="13"> Et dixit Dominus Deus ad mulierem: Quare hoc fecisti? Quae
          respondit: Serpens decepit me, et comedi.
        </ab>
        <ab xml:id="d1e261" n="14"> Et ait Dominus Deus ad serpentem: [Quia fecisti hoc,/
          maledictus es inter omnia animantia, et bestias terrae : / super pectus tuum gradieris, et
          terram comedes cunctis diebus vitae tuae./</ab>
        <ab xml:id="d1e264" n="15"> Inimicitias ponam inter te et mulierem,/ et semen tuum et semen
          illius : / ipsa conteret caput tuum,/ et tu insidiaberis calcaneo ejus.]</ab>
        <ab xml:id="d1e267" n="16"> Mulieri quoque dixit: Multiplicabo aerumnas tuas, et conceptus
          tuos: in dolore paries filios, et sub viri potestate eris, et ipse dominabitur tui.</ab>
        <ab xml:id="d1e270" n="17"> Adae vero dixit: Quia audisti vocem uxoris tuae, et comedisti
          de ligno, ex quo praeceperam tibi ne comederes, maledicta terra in opere tuo: in
          laboribus comedes ex ea cunctis diebus vitae tuae.</ab>
        <ab xml:id="d1e274" n="18"> Spinas et tribulos germinabit tibi, et comedes herbam
          terrae.</ab>
        <ab xml:id="d1e277" n="19"> In sudore vultus tui vesceris pane, donec revertaris in terram
          de qua sumptus es: quia pulvis es et in pulverem reverteris.</ab>
        <ab xml:id="d1e280" n="20"> Et vocavit Adam nomen uxoris suae, Heva: eo quod mater esset
          cunctorum viventium.</ab>
        <ab xml:id="d1e283" n="21"> Fecit quoque Dominus Deus Adae et uxori ejus tunicas pelliceas,
          et induit eos : </ab>
        <ab xml:id="d1e286" n="22"> et ait: Ecce Adam quasi unus ex nobis factus est, sciens bonum
          et malum: nunc ergo ne forte mittat manum suam, et sumat etiam de ligno vitae, et
          comedat, et vivat in aeternum.</ab>
        <ab xml:id="d1e289" n="23"> Et emisit eum Dominus Deus de paradiso voluptatis, ut operaretur
          terram de qua sumptus est.</ab>
        <ab xml:id="d1e293" n="24"> Ejecitque Adam: et collocavit ante paradisum voluptatis
          cherubim, et flammeum gladium, atque versatilem, ad custodiendam viam ligni vitae.</ab>
      </div>
      <div xml:id="d1e297" type="chap" n="4">
        <ab xml:id="d1e299" n="1">Adam vero cognovit uxorem suam Hevam, quae concepit et peperit
          Cain, dicens: Possedi hominem per Deum.</ab>
        <ab xml:id="d1e302" n="2">Rursumque peperit fratrem ejus Abel. Fuit autem Abel pastor
          ovium, et Cain agricola.</ab>
        <ab xml:id="d1e305" n="3">Factum est autem post multos dies ut offerret Cain de fructibus
          terrae munera Domino.</ab>
        <ab xml:id="d1e308" n="4">Abel quoque obtulit de primogenitis gregis sui, et de adipibus
          eorum: et respexit Dominus ad Abel, et ad munera ejus.</ab>
        <ab xml:id="d1e311" n="5">Ad Cain vero, et ad munera illius non respexit: iratusque est
          Cain vehementer, et concidit vultus ejus.</ab>
        <ab xml:id="d1e315" n="6">Dixitque Dominus ad eum: Quare iratus es? et cur concidit
          facies tua ?</ab>
        <ab xml:id="d1e318" n="7">nonne si bene egeris, recipies: sin autem male, statim in
          foribus peccatum aderit? sed sub te erit appetitus ejus, et tu dominaberis illius.</ab>
        <ab xml:id="d1e321" n="8">Dixitque Cain ad Abel fratrem suum: Egrediamur foras. Cumque
          essent in agro, consurrexit Cain adversus fratrem suum Abel, et interfecit eum.</ab>
        <ab xml:id="d1e324" n="9">Et ait Dominus ad Cain: Ubi est Abel frater tuus? Qui respondit
         : Nescio: num custos fratris mei sum ego ?</ab>
        <ab xml:id="d1e327" n="10"> Dixitque ad eum: Quid fecisti? vox sanguinis fratris tui
          clamat ad me de terra.</ab>
        <ab xml:id="d1e330" n="11"> Nunc igitur maledictus eris super terram, quae aperuit os suum,
          et suscepit sanguinem fratris tui de manu tua.</ab>
        <ab xml:id="d1e334" n="12"> Cum operatus fueris eam, non dabit tibi fructus suos: vagus et
          profugus eris super terram.</ab>
        <ab xml:id="d1e337" n="13"> Dixitque Cain ad Dominum: Major est iniquitas mea, quam ut
          veniam merear.</ab>
        <ab xml:id="d1e340" n="14"> Ecce ejicis me hodie a facie terrae, et a facie tua abscondar,
          et ero vagus et profugus in terra: omnis igitur qui invenerit me, occidet me.</ab>
        <ab xml:id="d1e343" n="15"> Dixitque ei Dominus: Nequaquam ita fiet: sed omnis qui
          occiderit Cain, septuplum punietur. Posuitque Dominus Cain signum, ut non interficeret eum
          omnis qui invenisset eum.</ab>
        <ab xml:id="d1e346" n="16"> Egressusque Cain a facie Domini, habitavit profugus in terra ad
          orientalem plagam Eden.
        </ab>
        <ab xml:id="d1e350" n="17"> Cognovit autem Cain uxorem suam, quae concepit, et peperit
          Henoch: et aedificavit civitatem, vocavitque nomen ejus ex nomine filii sui, Henoch.</ab>
        <ab xml:id="d1e354" n="18"> Porro Henoch genuit Irad, et Irad genuit Maviaël, et Maviaël
          genuit Mathusaël, et Mathusaël genuit Lamech.</ab>
        <ab xml:id="d1e357" n="19"> Qui accepit duas uxores, nomen uni Ada, et nomen alteri
          Sella.</ab>
        <ab xml:id="d1e360" n="20"> Genuitque Ada Jabel, qui fuit pater habitantium in tentoriis,
          atque pastorum.</ab>
        <ab xml:id="d1e363" n="21"> Et nomen fratris ejus Jubal: ipse fuit pater canentium cithara
          et organo.</ab>
        <ab xml:id="d1e366" n="22"> Sella quoque genuit Tubalcain, qui fuit malleator et faber in
          cuncta opera aeris et ferri. Soror vero Tubalcain, Noëma.</ab>
        <ab xml:id="d1e369" n="23"> Dixitque Lamech uxoribus suis Adae et Sellae: [Audite vocem
          meam, uxores Lamech ;/ auscultate sermonem meum : / quoniam occidi virum in vulnus meum,/
          et adolescentulum in livorem meum./</ab>
        <ab xml:id="d1e373" n="24"> Septuplum ultio dabitur de Cain : / de Lamech vero septuagies
            septies.]
        </ab>
        <ab xml:id="d1e377" n="25"> Cognovit quoque adhuc Adam uxorem suam: et peperit filium,
          vocavitque nomen ejus Seth, dicens: Posuit mihi Deus semen aliud pro Abel, quem occidit
          Cain.</ab>
        <ab xml:id="d1e380" n="26"> Sed et Seth natus est filius, quem vocavit Enos: iste coepit
          invocare nomen Domini.</ab>
      </div>
      <div xml:id="d1e384" type="chap" n="5">
        <ab xml:id="d1e386" n="1">Hic est liber generationis Adam. In die qua creavit Deus hominem,
          ad similitudinem Dei fecit illum.</ab>
        <ab xml:id="d1e389" n="2">Masculum et feminam creavit eos, et benedixit illis: et vocavit
          nomen eorum Adam, in die quo creati sunt.</ab>
        <ab xml:id="d1e392" n="3">Vixit autem Adam centum triginta annis: et genuit ad imaginem et
          similitudinem suam, vocavitque nomen ejus Seth.</ab>
        <ab xml:id="d1e395" n="4">Et facti sunt dies Adam, postquam genuit Seth, octingenti anni : 
          genuitque filios et filias.</ab>
        <ab xml:id="d1e398" n="5">Et factum est omne tempus quod vixit Adam, anni nongenti
          triginta, et mortuus est.</ab>
        <ab xml:id="d1e402" n="6">Vixit quoque Seth centum quinque annis, et genuit Enos.</ab>
        <ab xml:id="d1e405" n="7">Vixitque Seth, postquam genuit Enos, octingentis septem annis,
          genuitque filios et filias.</ab>
        <ab xml:id="d1e408" n="8">Et facti sunt omnes dies Seth nongentorum duodecim annorum, et
          mortuus est.</ab>
        <ab xml:id="d1e411" n="9">Vixit vero Enos nonaginta annis, et genuit Cainan.</ab>
        <ab xml:id="d1e414" n="10"> Post cujus ortum vixit octingentis quindecim annis, et genuit
          filios et filias.</ab>
        <ab xml:id="d1e417" n="11"> Factique sunt omnes dies Enos nongenti quinque anni, et mortuus
          est.</ab>
        <ab xml:id="d1e421" n="12"> Vixit quoque Cainan septuaginta annis, et genuit Malaleel.</ab>
        <ab xml:id="d1e424" n="13"> Et vixit Cainan, postquam genuit Malaleel, octingentis
          quadraginta annis, genuitque filios et filias.</ab>
        <ab xml:id="d1e427" n="14"> Et facti sunt omnes dies Cainan nongenti decem anni, et mortuus
          est.</ab>
        <ab xml:id="d1e430" n="15"> Vixit autem Malaleel sexaginta quinque annis, et genuit
          Jared.</ab>
        <ab xml:id="d1e433" n="16"> Et vixit Malaleel, postquam genuit Jared, octingentis triginta
          annis, et genuit filios et filias.</ab>
        <ab xml:id="d1e436" n="17"> Et facti sunt omnes dies Malaleel octingenti nonaginta quinque
          anni, et mortuus est.</ab>
        <ab xml:id="d1e440" n="18"> Vixitque Jared centum sexaginta duobus annis, et genuit
          Henoch.</ab>
        <ab xml:id="d1e443" n="19"> Et vixit Jared, postquam genuit Henoch, octingentis annis, et
          genuit filios et filias.</ab>
        <ab xml:id="d1e446" n="20"> Et facti sunt omnes dies Jared nongenti sexaginta duo anni, et
          mortuus est.</ab>
        <ab xml:id="d1e449" n="21"> Porro Henoch vixit sexaginta quinque annis, et genuit
          Mathusalam.</ab>
        <ab xml:id="d1e452" n="22"> Et ambulavit Henoch cum Deo: et vixit, postquam genuit
          Mathusalam, trecentis annis, et genuit filios et filias.</ab>
        <ab xml:id="d1e455" n="23"> Et facti sunt omnes dies Henoch trecenti sexaginta quinque
          anni.</ab>
        <ab xml:id="d1e459" n="24"> Ambulavitque cum Deo, et non apparuit: quia tulit eum
          Deus.</ab>
        <ab xml:id="d1e462" n="25"> Vixit quoque Mathusala centum octoginta septem annis, et genuit
          Lamech.</ab>
        <ab xml:id="d1e465" n="26"> Et vixit Mathusala, postquam genuit Lamech, septingentis
          octoginta duobus annis, et genuit filios et filias.</ab>
        <ab xml:id="d1e468" n="27"> Et facti sunt omnes dies Mathusala nongenti sexaginta novem
          anni, et mortuus est.</ab>
        <ab xml:id="d1e471" n="28"> Vixit autem Lamech centum octoginta duobus annis, et genuit
          filium : </ab>
        <ab xml:id="d1e474" n="29"> vocavitque nomen ejus Noë, dicens: Iste consolabitur nos ab
          operibus et laboribus manuum nostrarum in terra, cui maledixit Dominus.</ab>
        <ab xml:id="d1e478" n="30"> Vixitque Lamech, postquam genuit Noë, quingentis nonaginta
          quinque annis, et genuit filios et filias.</ab>
        <ab xml:id="d1e481" n="31"> Et facti sunt omnes dies Lamech septingenti septuaginta septem
          anni, et mortuus est. Noë vero cum quingentorum esset annorum, genuit Sem, Cham et
          Japheth.</ab>
      </div>
      <div xml:id="d1e486" type="chap" n="6">
        <ab xml:id="d1e488" n="1">Cumque coepissent homines multiplicari super terram, et filias
          procreassent,</ab>
        <ab xml:id="d1e491" n="2">videntes filii Dei filias hominum quod essent pulchrae,
          acceperunt sibi uxores ex omnibus, quas elegerant.</ab>
        <ab xml:id="d1e494" n="3">Dixitque Deus: Non permanebit spiritus meus in homine in
          aeternum, quia caro est: eruntque dies illius centum viginti annorum.</ab>
        <ab xml:id="d1e497" n="4">Gigantes autem erant super terram in diebus illis: postquam enim
          ingressi sunt filii Dei ad filias hominum, illaeque genuerunt, isti sunt potentes a
          saeculo viri famosi.</ab>
        <ab xml:id="d1e500" n="5">Videns autem Deus quod multa malitia hominum esset in terra, et
          cuncta cogitatio cordis intenta esset ad malum omni tempore,</ab>
        <ab xml:id="d1e504" n="6">poenituit eum quod hominum fecisset in terra. Et tactus dolore
          cordis intrinsecus,</ab>
        <ab xml:id="d1e507" n="7">Delebo, inquit, hominem, quem creavi, a facie terrae, ab homine
          usque ad animantia, a reptili usque ad volucres caeli: poenitet enim me fecisse eos.<pc
            ana="#pilcrow"/>
        </ab>
        <ab xml:id="d1e511" n="8">Noë vero invenit gratiam coram Domino.</ab>
        <ab xml:id="d1e514" n="9">Hae sunt generationes Noë: Noë vir justus atque perfectus fuit
          in generationibus suis ; cum Deo ambulavit.</ab>
        <ab xml:id="d1e517" n="10"> Et genuit tres filios, Sem, Cham et Japheth.</ab>
        <ab xml:id="d1e520" n="11"> Corrupta est autem terra coram Deo, et repleta est
          iniquitate.</ab>
        <ab xml:id="d1e524" n="12"> Cumque vidisset Deus terram esse corruptam (omnis quippe caro
          corruperat viam suam super terram),</ab>
        <ab xml:id="d1e527" n="13"> dixit ad Noë: Finis universae carnis venit coram me: repleta
          est terra iniquitate a facie eorum, et ego disperdam eos cum terra.</ab>
        <ab xml:id="d1e530" n="14"> Fac tibi arcam de lignis laevigatis ; mansiunculas in arca
          facies, et bitumine linies intrinsecus et extrinsecus.</ab>
        <ab xml:id="d1e533" n="15"> Et sic facies eam: trecentorum cubitorum erit longitudo arcae,
          quinquaginta cubitorum latitudo, et triginta cubitorum altitudo illius.</ab>
        <ab xml:id="d1e536" n="16"> Fenestram in arca facies, et in cubito consummabis summitatem
          ejus: ostium autem arcae pones ex latere ; deorsum, coenacula et tristega facies in
          ea./</ab>
        <ab xml:id="d1e539" n="17"> Ecce ego adducam aquas diluvii super terram, ut interficiam
          omnem carnem, in qua spiritus vitae est subter caelum: universa quae in terra sunt,
          consumentur.</ab>
        <ab xml:id="d1e543" n="18"> Ponamque foedus meum tecum: et ingredieris arcam tu et filii
          tui, uxor tua, et uxores filiorum tuorum tecum.</ab>
        <ab xml:id="d1e546" n="19"> Et ex cunctis animantibus universae carnis bina induces in
          arcam, ut vivant tecum: masculini sexus et feminini.</ab>
        <ab xml:id="d1e549" n="20"> De volucribus juxta genus suum, et de jumentis in genere suo, et
          ex omni reptili terrae secundum genus suum: bina de omnibus ingredientur tecum, ut
          possint vivere.</ab>
        <ab xml:id="d1e552" n="21"> Tolles igitur tecum ex omnibus escis, quae mandi possunt, et
          comportabis apud te: et erunt tam tibi, quam illis in cibum.</ab>
        <ab xml:id="d1e555" n="22"> Fecit igitur Noë omnia quae praeceperat illi Deus.</ab>
      </div>
      <div xml:id="d1e559" type="chap" n="7">
        <ab xml:id="d1e561" n="1">Dixitque Dominus ad eum: Ingredere tu et omnis domus tua in
          arcam: te enim vidi justum coram me in generatione hac.</ab>
        <ab xml:id="d1e564" n="2">Ex omnibus animantibus mundis tolle septena et septena, masculum
          et feminam: de animantibus vero immundis duo et duo, masculum et feminam.</ab>
        <ab xml:id="d1e567" n="3">Sed et de volatilibus caeli septena et septena, masculum et
          feminam: ut salvetur semen super faciem universae terrae.</ab>
        <ab xml:id="d1e570" n="4">Adhuc enim, et post dies septem ego pluam super terram
          quadraginta diebus et quadraginta noctibus: et delebo omnem substantiam, quam feci, de
          superficie terrae.</ab>
        <ab xml:id="d1e573" n="5">Fecit ergo Noë omnia quae mandaverat ei Dominus.</ab>
        <ab xml:id="d1e577" n="6">Eratque sexcentorum annorum quando diluvii aquae inundaverunt
          super terram.</ab>
        <ab xml:id="d1e580" n="7">Et ingressus est Noë et filii ejus, uxor ejus et uxores filiorum
          ejus cum eo in arcam propter aquas diluvii.</ab>
        <ab xml:id="d1e583" n="8">De animantibus quoque mundis et immundis, et de volucribus, et ex
          omni quod movetur super terram,</ab>
        <ab xml:id="d1e586" n="9">duo et duo ingressa sunt ad Noë in arcam, masculus et femina,
          sicut praeceperat Dominus Noë.</ab>
        <ab xml:id="d1e589" n="10"> Cumque transissent septem dies, aquae diluvii inundaverunt super
          terram.</ab>
        <ab xml:id="d1e592" n="11"> Anno sexcentesimo vitae Noë, mense secundo, septimodecimo die
          mensis, rupti sunt omnes fontes abyssi magnae, et cataractae caeli apertae sunt : </ab>
        <ab xml:id="d1e596" n="12"> et facta est pluvia super terram quadraginta diebus et
          quadraginta noctibus.</ab>
        <ab xml:id="d1e599" n="13"> In articulo diei illius ingressus est Noë, et Sem, et Cham, et
          Japheth filii ejus ; uxor illius, et tres uxores filiorum ejus cum eis in arcam : </ab>
        <ab xml:id="d1e602" n="14"> ipsi et omne animal secundum genus suum, universaque jumenta in
          genere suo, et omne quod movetur super terram in genere suo, cunctumque volatile secundum
          genus suum, universae aves, omnesque volucres,</ab>
        <ab xml:id="d1e605" n="15"> ingressae sunt ad Noë in arcam, bina et bina ex omni carne, in
          qua erat spiritus vitae.</ab>
        <ab xml:id="d1e608" n="16"> Et quae ingressa sunt, masculus et femina ex omni carne
          introierunt, sicut praeceperat ei Deus: et inclusit eum Dominus deforis.<pc
            ana="#pilcrow"/>
        </ab>
        <ab xml:id="d1e612" n="17"> Factumque est diluvium quadraginta diebus super terram: et
          multiplicatae sunt aquae, et elevaverunt arcam in sublime a terra.</ab>
        <ab xml:id="d1e616" n="18"> Vehementer enim inundaverunt, et omnia repleverunt in superficie
          terrae: porro arca ferebatur super aquas.</ab>
        <ab xml:id="d1e619" n="19"> Et aquae praevaluerunt nimis super terram: opertique sunt omnes
          montes excelsi sub universo caelo.</ab>
        <ab xml:id="d1e622" n="20"> Quindecim cubitis altior fuit aqua super montes, quos
          operuerat.</ab>
        <ab xml:id="d1e625" n="21"> Consumptaque est omnis caro quae movebatur super terram,
          volucrum, animantium, bestiarum, omniumque reptilium, quae reptant super terram: universi
          homines,</ab>
        <ab xml:id="d1e628" n="22"> et cuncta, in quibus spiraculum vitae est in terra, mortua
          sunt.</ab>
        <ab xml:id="d1e631" n="23"> Et delevit omnem substantiam quae erat super terram, ab homine
          usque ad pecus, tam reptile quam volucres caeli: et deleta sunt de terra. Remansit autem
          solus Noë, et qui cum eo erant in arca.</ab>
        <ab xml:id="d1e635" n="24"> Obtinueruntque aquae terram centum quinquaginta diebus.</ab>
      </div>
      <div xml:id="d1e639" type="chap" n="8">
        <ab xml:id="d1e641" n="1">Recordatus autem Deus Noë, cunctorumque animantium, et omnium
          jumentorum, quae erant cum eo in arca, adduxit spiritum super terram, et imminutae sunt
          aquae.</ab>
        <ab xml:id="d1e644" n="2">Et clausi sunt fontes abyssi, et cataractae caeli: et prohibitae
          sunt pluviae de caelo.</ab>
        <ab xml:id="d1e647" n="3">Reversaeque sunt aquae de terra euntes et redeuntes: et
          coeperunt minui post centum quinquaginta dies.</ab>
        <ab xml:id="d1e650" n="4">Requievitque arca mense septimo, vigesimo septimo die mensis,
          super montes Armeniae.</ab>
        <ab xml:id="d1e653" n="5">At vero aquae ibant et decrescebant usque ad decimum mensem : 
          decimo enim mense, primo die mensis, apparuerunt cacumina montium.</ab>
        <ab xml:id="d1e657" n="6">Cumque transissent quadraginta dies, aperiens Noë fenestram
          arcae, quam fecerat, dimisit corvum,</ab>
        <ab xml:id="d1e660" n="7">qui egrediebatur, et non revertebatur, donec siccarentur aquae
          super terram.</ab>
        <ab xml:id="d1e663" n="8">Emisit quoque columbam post eum, ut videret si jam cessassent
          aquae super faciem terrae.</ab>
        <ab xml:id="d1e666" n="9">Quae cum non invenisset ubi requiesceret pes ejus, reversa est ad
          eum in arcam: aquae enim erant super universam terram: extenditque manum, et apprehensam
          intulit in arcam.</ab>
        <ab xml:id="d1e669" n="10"> Expectatis autem ultra septem diebus aliis, rursum dimisit
          columbam ex arca.</ab>
        <ab xml:id="d1e672" n="11"> At illa venit ad eum ad vesperam, portans ramum olivae
          virentibus foliis in ore suo: intellexit ergo Noë quod cessassent aquae super
          terram.</ab>
        <ab xml:id="d1e676" n="12"> Expectavitque nihilominus septem alios dies: et emisit
          columbam, quae non est reversa ultra ad eum.</ab>
        <ab xml:id="d1e679" n="13"> Igitur sexcentesimo primo anno, primo mense, prima die mensis,
          imminutae sunt aquae super terram: et aperiens Noë tectum arcae, aspexit, viditque quod
          exsiccata esset superficies terrae.</ab>
        <ab xml:id="d1e682" n="14"> Mense secundo, septimo et vigesimo die mensis arefacta est
            terra.
        </ab>
        <ab xml:id="d1e686" n="15"> Locutus est autem Deus ad Noë, dicens : </ab>
        <ab xml:id="d1e689" n="16"> Egredere de arca, tu et uxor tua, filii tui et uxores filiorum
          tuorum tecum.</ab>
        <ab xml:id="d1e692" n="17"> Cuncta animantia, quae sunt apud te, ex omni carne, tam in
          volatilibus quam in bestiis et universis reptilibus, quae reptant super terram, educ
          tecum, et ingredimini super terram: crescite et multiplicamini super eam.</ab>
        <ab xml:id="d1e696" n="18"> Egressus est ergo Noë, et filii ejus: uxor illius, et uxores
          filiorum ejus cum eo.</ab>
        <ab xml:id="d1e699" n="19"> Sed et omnia animantia, jumenta, et reptilia quae reptant super
          terram, secundum genus suum, egressa sunt de arca.</ab>
        <ab xml:id="d1e702" n="20"> Aedificavit autem Noë altare Domino: et tollens de cunctis
          pecoribus et volucribus mundis, obtulit holocausta super altare.</ab>
        <ab xml:id="d1e705" n="21"> Odoratusque est Dominus odorem suavitatis, et ait: Nequaquam
          ultra maledicam terrae propter homines: sensus enim et cogitatio humani cordis in malum
          prona sunt ab adolescentia sua: non igitur ultra percutiam omnem animam viventem sicut
          feci.</ab>
        <ab xml:id="d1e708" n="22"> Cunctis diebus terrae, sementis et messis, frigus et aestus,
          aestas et hiems, nox et dies non requiescent.</ab>
      </div>
      <div xml:id="d1e712" type="chap" n="9">
        <ab xml:id="d1e714" n="1">Benedixitque Deus Noë et filiis ejus. Et dixit ad eos: Crescite,
          et multiplicamini, et replete terram.</ab>
        <ab xml:id="d1e717" n="2">Et terror vester ac tremor sit super cuncta animalia terrae, et
          super omnes volucres caeli, cum universis quae moventur super terram: omnes pisces maris
          manui vestrae traditi sunt.</ab>
        <ab xml:id="d1e720" n="3">Et omne, quod movetur et vivit, erit vobis in cibum: quasi olera
          virentia tradidi vobis omnia.</ab>
        <ab xml:id="d1e723" n="4">Excepto, quod carnem cum sanguine non comedetis.</ab>
        <ab xml:id="d1e726" n="5">Sanguinem enim animarum vestrarum requiram de manu cunctarum
          bestiarum: et de manu hominis, de manu viri, et fratris ejus requiram animam
          hominis.</ab>
        <ab xml:id="d1e730" n="6">Quicumque effuderit humanum sanguinem, fundetur sanguis illius : 
          ad imaginem quippe Dei factus est homo.</ab>
        <ab xml:id="d1e733" n="7">Vos autem crescite et multiplicamini, et ingredimini super
          terram, et implete eam.
        </ab>
        <ab xml:id="d1e737" n="8">Haec quoque dixit Deus ad Noë, et ad filios ejus cum eo : </ab>
        <ab xml:id="d1e740" n="9">Ecce ego statuam pactum meum vobiscum, et cum semine vestro post
          vos : </ab>
        <ab xml:id="d1e743" n="10"> et ad omnem animam viventem, quae est vobiscum, tam in
          volucribus quam in jumentis et pecudibus terrae cunctis, quae egressa sunt de arca, et
          universis bestiis terrae.</ab>
        <ab xml:id="d1e746" n="11"> Statuam pactum meum vobiscum, et nequaquam ultra interficietur
          omnis caro aquis diluvii, neque erit deinceps diluvium dissipans terram.</ab>
        <ab xml:id="d1e750" n="12"> Dixitque Deus: Hoc signum foederis quod do inter me et vos, et
          ad omnem animam viventem, quae est vobiscum in generationes sempiternas : </ab>
        <ab xml:id="d1e753" n="13"> arcum meum ponam in nubibus, et erit signum foederis inter me et
          inter terram.</ab>
        <ab xml:id="d1e756" n="14"> Cumque obduxero nubibus caelum, apparebit arcus meus in nubibus
          : </ab>
        <ab xml:id="d1e759" n="15"> et recordabor foederis mei vobiscum, et cum omni anima vivente
          quae carnem vegetat: et non erunt ultra aquae diluvii ad delendum universam carnem.</ab>
        <ab xml:id="d1e762" n="16"> Eritque arcus in nubibus, et videbo illum, et recordabor
          foederis sempiterni quod pactum est inter Deum et omnem animam viventem universae carnis
          quae est super terram.</ab>
        <ab xml:id="d1e765" n="17"> Dixitque Deus ad Noë: Hoc erit signum foederis, quod constitui
          inter me et omnem carnem super terram.
        </ab>
        <ab xml:id="d1e770" n="18"> Erant ergo filii Noë, qui egressi sunt de arca, Sem, Cham et
          Japheth: porro Cham ipse est pater Chanaan.</ab>
        <ab xml:id="d1e773" n="19"> Tres isti filii sunt Noë: et ab his disseminatum est omne genus
          hominum super universam terram.</ab>
        <ab xml:id="d1e776" n="20"> Coepitque Noë vir agricola exercere terram, et plantavit
          vineam.</ab>
        <ab xml:id="d1e779" n="21"> Bibensque vinum inebriatus est, et nudatus in tabernaculo
          suo.</ab>
        <ab xml:id="d1e782" n="22"> Quod cum vidisset Cham, pater Chanaan, verenda scilicet patris
          sui esse nudata, nuntiavit duobus fratribus suis foras.</ab>
        <ab xml:id="d1e785" n="23"> At vero Sem et Japheth pallium imposuerunt humeris suis, et
          incedentes retrorsum, operuerunt verenda patris sui: faciesque eorum aversae erant, et
          patris virilia non viderunt.</ab>
        <ab xml:id="d1e789" n="24"> Evigilans autem Noë ex vino, cum didicisset quae fecerat ei
          filius suus minor,</ab>
        <ab xml:id="d1e792" n="25"> ait: [Maledictus Chanaan,/ servus servorum erit fratribus
          suis.]</ab>
        <ab xml:id="d1e795" n="26"> Dixitque: [Benedictus Dominus Deus Sem,/ sit Chanaan servus
          ejus./</ab>
        <ab xml:id="d1e798" n="27"> Dilatet Deus Japheth, et habitet in tabernaculis Sem,/ sitque
          Chanaan servus ejus.]</ab>
        <ab xml:id="d1e801" n="28"> Vixit autem Noë post diluvium trecentis quinquaginta annis.</ab>
        <ab xml:id="d1e804" n="29"> Et impleti sunt omnes dies ejus nongentorum quinquaginta annorum
         : et mortuus est.</ab>
      </div>
      <div xml:id="d1e808" type="chap" n="10">
        <ab xml:id="d1e810" n="1">Hae sunt generationes filiorum Noë, Sem, Cham et Japheth : 
          natique sunt eis filii post diluvium.</ab>
        <ab xml:id="d1e813" n="2">Filii Japheth: Gomer, et Magog, et Madai, et Javan, et Thubal,
          et Mosoch, et Thiras.</ab>
        <ab xml:id="d1e816" n="3">Porro filii Gomer: Ascenez et Riphath et Thogorma.</ab>
        <ab xml:id="d1e819" n="4">Filii autem Javan: Elisa et Tharsis, Cetthim et Dodanim.</ab>
        <ab xml:id="d1e822" n="5">Ab his divisae sunt insulae gentium in regionibus suis,
          unusquisque secundum linguam suam et familias suas in nationibus suis.
        </ab>
        <ab xml:id="d1e827" n="6">Filii autem Cham: Chus, et Mesraim, et Phuth, et Chanaan.</ab>
        <ab xml:id="d1e830" n="7">Filii Chus: Saba, et Hevila, et Sabatha, et Regma, et Sabatacha.
          Filii Regma: Saba et Dadan.</ab>
        <ab xml:id="d1e833" n="8">Porro Chus genuit Nemrod: ipse coepit esse potens in terra,</ab>
        <ab xml:id="d1e836" n="9">et erat robustus venator coram Domino. Ob hoc exivit proverbium : 
          Quasi Nemrod robustus venator coram Domino.</ab>
        <ab xml:id="d1e839" n="10"> Fuit autem principium regni ejus Babylon, et Arach et Achad, et
          Chalanne, in terra Sennaar.</ab>
        <ab xml:id="d1e842" n="11"> De terra illa egressus est Assur, et aedificavit Niniven, et
          plateas civitatis, et Chale.</ab>
        <ab xml:id="d1e846" n="12"> Resen quoque inter Niniven et Chale: haec est civitas
          magna.</ab>
        <ab xml:id="d1e849" n="13"> At vero Mesraim genuit Ludim, et Anamim et Laabim,
          Nephthuim,</ab>
        <ab xml:id="d1e852" n="14"> et Phetrusim, et Chasluim: de quibus egressi sunt Philisthiim
          et Caphtorim.</ab>
        <ab xml:id="d1e855" n="15"> Chanaan autem genuit Sidonem primogenitum suum. Hethaeum,</ab>
        <ab xml:id="d1e858" n="16"> et Jebusaeum, et Amorrhaeum, Gergesaeum,</ab>
        <ab xml:id="d1e861" n="17"> Hevaeum, et Aracaeum: Sinaeum,</ab>
        <ab xml:id="d1e865" n="18"> et Aradium, Samaraeum, et Amathaeum: et post haec disseminati
          sunt populi Chananaeorum.</ab>
        <ab xml:id="d1e868" n="19"> Factique sunt termini Chanaan venientibus a Sidone Geraram usque
          Gazam, donec ingrediaris Sodomam et Gomorrham, et Adamam, et Seboim usque Lesa.</ab>
        <ab xml:id="d1e871" n="20"> Hi sunt filii Cham in cognationibus, et linguis, et
          generationibus, terrisque et gentibus suis.
        </ab>
        <ab xml:id="d1e875" n="21"> De Sem quoque nati sunt, patre omnium filiorum Heber, fratre
          Japheth majore.</ab>
        <ab xml:id="d1e878" n="22"> Filii Sem: Aelam, et Assur, et Arphaxad, et Lud, et Aram.</ab>
        <ab xml:id="d1e881" n="23"> Filii Aram: Us, et Hul, et Gether, et Mes.</ab>
        <ab xml:id="d1e885" n="24"> At vero Arphaxad genuit Sale, de quo ortus est Heber.</ab>
        <ab xml:id="d1e888" n="25"> Natique sunt Heber filii duo: nomen uni Phaleg, eo quod in
          diebus ejus divisa sit terra: et nomen fratris ejus Jectan.</ab>
        <ab xml:id="d1e891" n="26"> Qui Jectan genuit Elmodad, et Saleph, et Asarmoth, Jare,</ab>
        <ab xml:id="d1e894" n="27"> et Aduram, et Uzal, et Decla,</ab>
        <ab xml:id="d1e897" n="28"> et Ebal, et Abimaël, Saba,</ab>
        <ab xml:id="d1e900" n="29"> et Ophir, et Hevila, et Jobab: omnes isti, filii Jectan.</ab>
        <ab xml:id="d1e904" n="30"> Et facta est habitatio eorum de Messa pergentibus usque Sephar
          montem orientalem.</ab>
        <ab xml:id="d1e907" n="31"> Isti filii Sem secundum cognationes, et linguas, et regiones in
          gentibus suis.</ab>
        <ab xml:id="d1e910" n="32"> Hae familiae Noë juxta populos et nationes suas. Ab his divisae
          sunt gentes in terra post diluvium.</ab>
      </div>
      <div xml:id="d1e914" type="chap" n="11">
        <ab xml:id="d1e916" n="1">Erat autem terra labii unius, et sermonum eorumdem.</ab>
        <ab xml:id="d1e919" n="2">Cumque proficiscerentur de oriente, invenerunt campum in terra
          Sennaar, et habitaverunt in eo.</ab>
        <ab xml:id="d1e922" n="3">Dixitque alter ad proximum suum: Venite, faciamus lateres, et
          coquamus eos igni. Habueruntque lateres pro saxis, et bitumen pro caemento : </ab>
        <ab xml:id="d1e925" n="4">et dixerunt: Venite, faciamus nobis civitatem et turrim, cujus
          culmen pertingat ad caelum: et celebremus nomen nostrum antequam dividamur in universas
          terras.</ab>
        <ab xml:id="d1e928" n="5">Descendit autem Dominus ut videret civitatem et turrim, quam
          aedificabant filii Adam,</ab>
        <ab xml:id="d1e932" n="6">et dixit: Ecce, unus est populus, et unum labium omnibus : 
          coeperuntque hoc facere, nec desistent a cogitationibus suis, donec eas opere
          compleant.</ab>
        <ab xml:id="d1e935" n="7">Venite igitur, descendamus, et confundamus ibi linguam eorum, ut
          non audiat unusquisque vocem proximi sui.</ab>
        <ab xml:id="d1e938" n="8">Atque ita divisit eos Dominus ex illo loco in universas terras,
          et cessaverunt aedificare civitatem.</ab>
        <ab xml:id="d1e941" n="9">Et idcirco vocatum est nomen ejus Babel, quia ibi confusum est
          labium universae terrae: et inde dispersit eos Dominus super faciem cunctarum
            regionum.
        </ab>
        <ab xml:id="d1e945" n="10"> Hae sunt generationes Sem: Sem erat centum annorum quando
          genuit Arphaxad, biennio post diluvium.</ab>
        <ab xml:id="d1e948" n="11"> Vixitque Sem, postquam genuit Arphaxad, quingentis annis: et
          genuit filios et filias.</ab>
        <ab xml:id="d1e952" n="12"> Porro Arphaxad vixit triginta quinque annis, et genuit
          Sale.</ab>
        <ab xml:id="d1e955" n="13"> Vixitque Arphaxad, postquam genuit Sale, trecentis tribus annis
         : et genuit filios et filias.</ab>
        <ab xml:id="d1e958" n="14"> Sale quoque vixit triginta annis, et genuit Heber.</ab>
        <ab xml:id="d1e961" n="15"> Vixitque Sale, postquam genuit Heber, quadringentis tribus annis
         : et genuit filios et filias.</ab>
        <ab xml:id="d1e964" n="16"> Vixit autem Heber triginta quatuor annis, et genuit Phaleg.</ab>
        <ab xml:id="d1e967" n="17"> Et vixit Heber postquam genuit Phaleg, quadringentis triginta
          annis: et genuit filios et filias.</ab>
        <ab xml:id="d1e971" n="18"> Vixit quoque Phaleg triginta annis, et genuit Reu.</ab>
        <ab xml:id="d1e974" n="19"> Vixitque Phaleg, postquam genuit Reu, ducentis novem annis: et
          genuit filios et filias.</ab>
        <ab xml:id="d1e977" n="20"> Vixit autem Reu triginta duobus annis, et genuit Sarug.</ab>
        <ab xml:id="d1e980" n="21"> Vixit quoque Reu, postquam genuit Sarug, ducentis septem annis : 
          et genuit filios et filias.</ab>
        <ab xml:id="d1e983" n="22"> Vixit vero Sarug triginta annis, et genuit Nachor.</ab>
        <ab xml:id="d1e986" n="23"> Vixitque Sarug, postquam genuit Nachor, ducentis annis: et
          genuit filios et filias.</ab>
        <ab xml:id="d1e990" n="24"> Vixit autem Nachor viginti novem annis, et genuit Thare.</ab>
        <ab xml:id="d1e993" n="25"> Vixitque Nachor, postquam genuit Thare, centum decem et novem
          annis: et genuit filios et filias.</ab>
        <ab xml:id="d1e996" n="26"> Vixitque Thare septuaginta annis, et genuit Abram, et Nachor, et
            Aran.
        </ab>
        <ab xml:id="d1e1000" n="27"> Hae sunt autem generationes Thare: Thare genuit Abram, Nachor
          et Aran. Porro Aran genuit Lot.</ab>
        <ab xml:id="d1e1003" n="28"> Mortuusque est Aran ante Thare patrem suum, in terra
          nativitatis suae, in Ur Chaldaeorum.</ab>
        <ab xml:id="d1e1006" n="29"> Duxerunt autem Abram et Nachor uxores: nomen uxoris Abram,
          Sarai: et nomen uxoris Nachor, Melcha filia Aran, patris Melchae, et patris Jeschae.</ab>
        <ab xml:id="d1e1010" n="30"> Erat autem Sarai sterilis, nec habebat liberos.</ab>
        <ab xml:id="d1e1013" n="31"> Tulit itaque Thare Abram filium suum, et Lot filium Aran,
          filium filii sui, et Sarai nurum suam, uxorem Abram filii sui, et eduxit eos de Ur
          Chaldaeorum, ut irent in terram Chanaan: veneruntque usque Haran, et habitaverunt
          ibi.</ab>
        <ab xml:id="d1e1016" n="32"> Et facti sunt dies Thare ducentorum quinque annorum, et mortuus
          est in Haran.</ab>
      </div>
      <div xml:id="d1e1021" type="chap" n="12">
        <ab xml:id="d1e1023" n="1">Dixit autem Dominus ad Abram: Egredere de terra tua, et de
          cognatione tua, et de domo patris tui, et veni in terram quam monstrabo tibi.</ab>
        <ab xml:id="d1e1026" n="2">Faciamque te in gentem magnam, et benedicam tibi, et magnificabo
          nomen tuum, erisque benedictus.</ab>
        <ab xml:id="d1e1029" n="3">Benedicam benedicentibus tibi, et maledicam maledicentibus tibi,
          atque in te benedicentur universae cognationes terrae.</ab>
        <ab xml:id="d1e1032" n="4">Egressus est itaque Abram sicut praeceperat ei Dominus, et ivit
          cum eo Lot: septuaginta quinque annorum erat Abram cum egrederetur de Haran.</ab>
        <ab xml:id="d1e1035" n="5">Tulitque Sarai uxorem suam, et Lot filium fratris sui,
          universamque substantiam quam possederant, et animas quas fecerant in Haran: et egressi
          sunt ut irent in terram Chanaan. Cumque venissent in eam,</ab>
        <ab xml:id="d1e1039" n="6">pertransivit Abram terram usque ad locum Sichem, usque ad
          convallem illustrem: Chananaeus autem tunc erat in terra.</ab>
        <ab xml:id="d1e1042" n="7">Apparuit autem Dominus Abram, et dixit ei: Semini tuo dabo
          terram hanc. Qui aedificavit ibi altare Domino, qui apparuerat ei.</ab>
        <ab xml:id="d1e1045" n="8">Et inde transgrediens ad montem, qui erat contra orientem
          Bethel, tetendit ibi tabernaculum suum, ab occidente habens Bethel, et ab oriente Hai : 
          aedificavit quoque ibi altare Domino, et invocavit nomen ejus.</ab>
        <ab xml:id="d1e1048" n="9">Perrexitque Abram vadens, et ultra progrediens ad meridiem.<pc
            ana="#pilcrow"/>
        </ab>
        <ab xml:id="d1e1052" n="10"> Facta est autem fames in terra: descenditque Abram in
          Aegyptum, ut peregrinaretur ibi: praevaluerat enim fames in terra.</ab>
        <ab xml:id="d1e1055" n="11"> Cumque prope esset ut ingrederetur Aegyptum, dixit Sarai uxori
          suae: Novi quod pulchra sis mulier : </ab>
        <ab xml:id="d1e1059" n="12"> et quod cum viderint te Aegyptii, dicturi sunt: Uxor ipsius
          est: et interficient me, et te reservabunt.</ab>
        <ab xml:id="d1e1062" n="13"> Dic ergo, obsecro te, quod soror mea sis: ut bene sit mihi
          propter te, et vivat anima mea ob gratiam tui.</ab>
        <ab xml:id="d1e1065" n="14"> Cum itaque ingressus esset Abram Aegyptum, viderunt Aegyptii
          mulierem quod esset pulchra nimis.</ab>
        <ab xml:id="d1e1068" n="15"> Et nuntiaverunt principes Pharaoni, et laudaverunt eam apud
          illum: et sublata est mulier in domum Pharaonis.</ab>
        <ab xml:id="d1e1071" n="16"> Abram vero bene usi sunt propter illam: fueruntque ei oves et
          boves et asini, et servi et famulae, et asinae et cameli.</ab>
        <ab xml:id="d1e1074" n="17"> Flagellavit autem Dominus Pharaonem plagis maximis, et domum
          ejus, propter Sarai uxorem Abram.</ab>
        <ab xml:id="d1e1078" n="18"> Vocavitque Pharao Abram, et dixit ei: Quidnam est hoc quod
          fecisti mihi? quare non indicasti quod uxor tua esset ?</ab>
        <ab xml:id="d1e1081" n="19"> quam ob causam dixisti esse sororem tuam, ut tollerem eam mihi
          in uxorem? Nunc igitur ecce conjux tua, accipe eam, et vade.</ab>
        <ab xml:id="d1e1084" n="20"> Praecepitque Pharao super Abram viris: et deduxerunt eum, et
          uxorem illius, et omnia quae habebat.</ab>
      </div>
      <div xml:id="d1e1088" type="chap" n="13">
        <ab xml:id="d1e1090" n="1">Ascendit ergo Abram de Aegypto, ipse et uxor ejus, et omnia quae
          habebat, et Lot cum eo, ad australem plagam.</ab>
        <ab xml:id="d1e1093" n="2">Erat autem dives valde in possessione auri et argenti.</ab>
        <ab xml:id="d1e1096" n="3">Reversusque est per iter, quo venerat, a meridie in Bethel,
          usque ad locum ubi prius fixerat tabernaculum inter Bethel et Hai,</ab>
        <ab xml:id="d1e1099" n="4">in loco altaris quod fecerat prius: et invocavit ibi nomen
          Domini.</ab>
        <ab xml:id="d1e1102" n="5">Sed et Lot qui erat cum Abram, fuerunt greges ovium, et armenta,
          et tabernacula.</ab>
        <ab xml:id="d1e1106" n="6">Nec poterat eos capere terra, ut habitarent simul: erat quippe
          substantia eorum multa, et nequibant habitare communiter.</ab>
        <ab xml:id="d1e1109" n="7">Unde et facta est rixa inter pastores gregum Abram et Lot. Eo
          autem tempore Chananaeus et Pherezaeus habitabant in terra illa.</ab>
        <ab xml:id="d1e1112" n="8">Dixit ergo Abram ad Lot: Ne quaeso sit jurgium inter me et te,
          et inter pastores meos et pastores tuos: fratres enim sumus.</ab>
        <ab xml:id="d1e1115" n="9">Ecce universa terra coram te est: recede a me, obsecro: si ad
          sinistram ieris, ego dexteram tenebo: si tu dexteram elegeris, ego ad sinistram
          pergam.</ab>
        <ab xml:id="d1e1118" n="10"> Elevatis itaque Lot oculis, vidit omnem circa regionem
          Jordanis, quae universa irrigabatur antequam subverteret Dominus Sodomam et Gomorrham,
          sicut paradisus Domini, et sicut Aegyptus venientibus in Segor.</ab>
        <ab xml:id="d1e1121" n="11"> Elegitque sibi Lot regionem circa Jordanem, et recessit ab
          oriente: divisique sunt alterutrum a fratre suo.</ab>
        <ab xml:id="d1e1125" n="12"> Abram habitavit in terra Chanaan ; Lot vero moratus est in
          oppidis, quae erant circa Jordanem, et habitavit in Sodomis.</ab>
        <ab xml:id="d1e1128" n="13"> Homines autem Sodomitae pessimi erant, et peccatores coram
          Domino nimis.
        </ab>
        <ab xml:id="d1e1132" n="14"> Dixitque Dominus ad Abram, postquam divisus est ab eo Lot : 
          Leva oculos tuos et vide a loco, in quo nunc es, ad aquilonem et meridiem, ad orientem et
          occidentem.</ab>
        <ab xml:id="d1e1135" n="15"> Omnem terram, quam conspicis, tibi dabo, et semini tuo usque in
          sempiternum.</ab>
        <ab xml:id="d1e1138" n="16"> Faciamque semen tuum sicut pulverem terrae: si quis potest
          hominum numerare pulverem terrae, semen quoque tuum numerare poterit.</ab>
        <ab xml:id="d1e1141" n="17"> Surge, et perambula terram in longitudine et in latitudine sua
         : quia tibi daturus sum eam.</ab>
        <ab xml:id="d1e1145" n="18"> Movens igitur tabernaculum suum Abram, venit, et habitavit
          juxta convallem Mambre, quae est in Hebron: aedificavitque ibi altare Domino.</ab>
      </div>
      <div xml:id="d1e1149" type="chap" n="14">
        <ab xml:id="d1e1151" n="1">Factum est autem in illo tempore, ut Amraphel rex Sennaar, et
          Arioch rex Ponti, et Chodorlahomor rex Elamitarum, et Thadal rex gentium</ab>
        <ab xml:id="d1e1154" n="2">inirent bellum contra Bara regem Sodomorum, et contra Bersa
          regem Gomorrhae, et contra Sennaab regem Adamae, et contra Semeber regem Seboim, contraque
          regem Balae, ipsa est Segor.</ab>
        <ab xml:id="d1e1157" n="3">Omnes hi convenerunt in vallem Silvestrem, quae nunc est mare
          salis.</ab>
        <ab xml:id="d1e1160" n="4">Duodecim enim annis servierunt Chodorlahomor, et tertiodecimo
          anno recesserunt ab eo.</ab>
        <ab xml:id="d1e1163" n="5">Igitur quartodecimo anno venit Chodorlahomor, et reges qui erant
          cum eo: percusseruntque Raphaim in Astarothcarnaim, et Zuzim cum eis, et Emim in Save
          Cariathaim,</ab>
        <ab xml:id="d1e1167" n="6">et Chorraeos in montibus Seir, usque ad Campestria Pharan, quae
          est in solitudine.</ab>
        <ab xml:id="d1e1170" n="7">Reversique sunt, et venerunt ad fontem Misphat, ipsa est Cades : 
          et percusserunt omnem regionem Amalecitarum, et Amorrhaeum, qui habitabat in
          Asasonthamar.</ab>
        <ab xml:id="d1e1173" n="8">Et egressi sunt rex Sodomorum, et rex Gomorrhae, rexque Adamae,
          et rex Seboim, necnon et rex Balae, quae est Segor: et direxerunt aciem contra eos in
          valle Silvestri : </ab>
        <ab xml:id="d1e1176" n="9">scilicet adversus Chodorlahomor regem Elamitarum, et Thadal
          regem Gentium, et Amraphel regem Sennaar, et Arioch regem Ponti: quatuor reges adversus
          quinque.</ab>
        <ab xml:id="d1e1179" n="10"> Vallis autem Silvestris habebat puteos multos bituminis. Itaque
          rex Sodomorum, et Gomorrhae, terga verterunt, cecideruntque ibi: et qui remanserant,
          fugerunt ad montem.</ab>
        <ab xml:id="d1e1182" n="11"> Tulerunt autem omnem substantiam Sodomorum et Gomorrhae, et
          universa quae ad cibum pertinent, et abierunt : </ab>
        <ab xml:id="d1e1186" n="12"> necnon et Lot, et substantiam ejus, filium fratris Abram, qui
          habitabat in Sodomis.
        </ab>
        <ab xml:id="d1e1190" n="13"> Et ecce unus, qui evaserat, nuntiavit Abram Hebraeo, qui
          habitabat in convalle Mambre Amorrhaei, fratris Escol, et fratris Aner: hi enim
          pepigerant foedus cum Abram.</ab>
        <ab xml:id="d1e1193" n="14"> Quod cum audisset Abram, captum videlicet Lot fratrem suum,
          numeravit expeditos vernaculos suos trecentos decem et octo: et persecutus est usque
          Dan.</ab>
        <ab xml:id="d1e1196" n="15"> Et divisis sociis, irruit super eos nocte: percussitque eos,
          et persecutus est eos usque Hoba, quae est ad laevam Damasci.</ab>
        <ab xml:id="d1e1199" n="16"> Reduxitque omnem substantiam, et Lot fratrem suum cum
          substantia illius, mulieres quoque et populum.</ab>
        <ab xml:id="d1e1202" n="17"> Egressus est autem rex Sodomorum in occursum ejus postquam
          reversus est a caede Chodorlahomor, et regum qui cum eo erant in valle Save, quae est
          vallis regis.
        </ab>
        <ab xml:id="d1e1207" n="18"> At vero Melchisedech rex Salem, proferens panem et vinum, erat
          enim sacerdos Dei altissimi,</ab>
        <ab xml:id="d1e1210" n="19"> benedixit ei, et ait: Benedictus Abram Deo excelso, qui
          creavit caelum et terram : </ab>
        <ab xml:id="d1e1213" n="20"> et benedictus Deus excelsus, quo protegente, hostes in manibus
          tuis sunt. Et dedit ei decimas ex omnibus.</ab>
        <ab xml:id="d1e1216" n="21"> Dixit autem rex Sodomorum ad Abram: Da mihi animas, cetera
          tolle tibi.</ab>
        <ab xml:id="d1e1219" n="22"> Qui respondit ei: Levo manum meam ad Dominum Deum excelsum
          possessorem caeli et terrae,</ab>
        <ab xml:id="d1e1222" n="23"> quod a filo subtegminis usque ad corigiam caligae, non accipiam
          ex omnibus quae tua sunt, ne dicas: Ego ditavi Abram : </ab>
        <ab xml:id="d1e1226" n="24"> exceptis his, quae comederunt juvenes, et partibus virorum, qui
          venerunt mecum, Aner, Escol et Mambre: isti accipient partes suas.</ab>
      </div>
      <div xml:id="d1e1230" type="chap" n="15">
        <ab xml:id="d1e1232" n="1">His itaque transactis, factus est sermo Domini ad Abram per
          visionem dicens: Noli timere, Abram: ego protector tuus sum, et merces tua magna
          nimis.</ab>
        <ab xml:id="d1e1235" n="2">Dixitque Abram: Domine Deus, quid dabis mihi? ego vadam absque
          liberis, et filius procuratoris domus meae iste Damascus Eliezer.</ab>
        <ab xml:id="d1e1238" n="3">Addiditque Abram: Mihi autem non dedisti semen, et ecce
          vernaculus meus, haeres meus erit.</ab>
        <ab xml:id="d1e1241" n="4">Statimque sermo Domini factus est ad eum, dicens: Non erit hic
          haeres tuus, sed qui egredietur de utero tuo, ipsum habebis haeredem.</ab>
        <ab xml:id="d1e1244" n="5">Eduxitque eum foras, et ait illi: Suspice caelum, et numera
          stellas, si potes. Et dixit ei: Sic erit semen tuum.</ab>
        <ab xml:id="d1e1248" n="6">Credidit Abram Deo, et reputatum est illi ad justitiam.</ab>
        <ab xml:id="d1e1251" n="7">Dixitque ad eum: Ego Dominus qui eduxi te de Ur Chaldaeorum ut
          darem tibi terram istam, et possideres eam.</ab>
        <ab xml:id="d1e1254" n="8">At ille ait: Domine Deus, unde scire possum quod possessurus
          sim eam ?</ab>
        <ab xml:id="d1e1257" n="9">Et respondens Dominus: Sume, inquit, mihi vaccam triennem, et
          capram trimam, et arietem annorum trium, turturem quoque et columbam.</ab>
        <ab xml:id="d1e1260" n="10"> Qui tollens universa haec, divisit ea per medium, et utrasque
          partes contra se altrinsecus posuit ; aves autem non divisit.</ab>
        <ab xml:id="d1e1263" n="11"> Descenderuntque volucres super cadavera, et abigebat eas
          Abram.</ab>
        <ab xml:id="d1e1267" n="12"> Cumque sol occumberet, sopor irruit super Abram, et horror
          magnus et tenebrosus invasit eum.</ab>
        <ab xml:id="d1e1270" n="13"> Dictumque est ad eum: Scito praenoscens quod peregrinum
          futurum sit semen tuum in terra non sua, et subjicient eos servituti, et affligent
          quadringentis annis.</ab>
        <ab xml:id="d1e1273" n="14"> Verumtamen gentem, cui servituri sunt, ego judicabo: et post
          haec egredientur cum magna substantia.</ab>
        <ab xml:id="d1e1276" n="15"> Tu autem ibis ad patres tuos in pace, sepultus in senectute
          bona.</ab>
        <ab xml:id="d1e1279" n="16"> Generatione autem quarta revertentur huc: necdum enim
          completae sunt iniquitates Amorrhaeorum usque ad praesens tempus.</ab>
        <ab xml:id="d1e1282" n="17"> Cum ergo occubuisset sol, facta est caligo tenebrosa, et
          apparuit clibanus fumans, et lampas ignis transiens inter divisiones illas.</ab>
        <ab xml:id="d1e1286" n="18"> In illo die pepigit Dominus foedus cum Abram, dicens: Semini
          tuo dabo terram hanc a fluvio Aegypti usque ad fluvium magnum Euphraten,</ab>
        <ab xml:id="d1e1289" n="19"> Cinaeos, et Cenezaeos, Cedmonaeos,</ab>
        <ab xml:id="d1e1292" n="20"> et Hethaeos, et Pherezaeos, Raphaim quoque,</ab>
        <ab xml:id="d1e1295" n="21"> et Amorrhaeos, et Chananaeos, et Gergesaeos, et Jebusaeos.</ab>
      </div>
      <div xml:id="d1e1299" type="chap" n="16">
        <ab xml:id="d1e1301" n="1">Igitur Sarai, uxor Abram, non genuerat liberos: sed habens
          ancillam aegyptiam nomine Agar,</ab>
        <ab xml:id="d1e1304" n="2">dixit marito suo: Ecce, conclusit me Dominus, ne parerem.
          Ingredere ad ancillam meam, si forte saltem ex illa suscipiam filios. Cumque ille
          acquiesceret deprecanti,</ab>
        <ab xml:id="d1e1307" n="3">tulit Agar aegyptiam ancillam suam post annos decem quam
          habitare coeperant in terra Chanaan: et dedit eam viro suo uxorem.</ab>
        <ab xml:id="d1e1310" n="4">Qui ingressus est ad eam. At illa concepisse se videns, despexit
          dominam suam.</ab>
        <ab xml:id="d1e1313" n="5">Dixitque Sarai ad Abram: Inique agis contra me: ego dedi
          ancillam meam in sinum tuum, quae videns quod conceperit, despectui me habet: judicet
          Dominus inter me et te.</ab>
        <ab xml:id="d1e1317" n="6">Cui respondens Abram: Ecce, ait, ancilla tua in manu tua est,
          utere ea ut libet. Affligente igitur eam Sarai, fugam iniit.</ab>
        <ab xml:id="d1e1320" n="7">Cumque invenisset eam angelus Domini juxta fontem aquae in
          solitudine, qui est in via Sur in deserto,</ab>
        <ab xml:id="d1e1323" n="8">dixit ad illam: Agar ancilla Sarai, unde venis? et quo vadis ?
          Quae respondit: A facie Sarai dominae meae ego fugio.</ab>
        <ab xml:id="d1e1326" n="9">Dixitque ei angelus Domini: Revertere ad dominam tuam, et
          humiliare sub manu illius.</ab>
        <ab xml:id="d1e1329" n="10"> Et rursum: Multiplicans, inquit, multiplicabo semen tuum, et
          non numerabitur prae multitudine.</ab>
        <ab xml:id="d1e1332" n="11"> Ac deinceps: Ecce, ait, concepisti, et paries filium : 
          vocabisque nomen ejus Ismaël, eo quod audierit Dominus afflictionem tuam.</ab>
        <ab xml:id="d1e1336" n="12"> Hic erit ferus homo: manus ejus contra omnes, et manus omnium
          contra eum: et e regione universorum fratrum suorum figet tabernacula.</ab>
        <ab xml:id="d1e1339" n="13"> Vocavit autem nomen Domini qui loquebatur ad eam: Tu Deus qui
          vidisti me. Dixit enim: Profecto hic vidi posteriora videntis me.</ab>
        <ab xml:id="d1e1342" n="14"> Propterea appellavit puteum illum Puteum viventis et videntis
          me. Ipse est inter Cades et Barad.</ab>
        <ab xml:id="d1e1345" n="15"> Peperitque Agar Abrae filium: qui vocavit nomen ejus
          Ismaël.</ab>
        <ab xml:id="d1e1348" n="16"> Octoginta et sex annorum erat Abram quando peperit ei Agar
          Ismaëlem.</ab>
      </div>
      <div xml:id="d1e1352" type="chap" n="17">
        <ab xml:id="d1e1354" n="1">Postquam vero nonaginta et novem annorum esse coeperat, apparuit
          ei Dominus, dixitque ad eum: Ego Deus omnipotens: ambula coram me, et esto
          perfectus.</ab>
        <ab xml:id="d1e1357" n="2">Ponamque foedus meum inter me et te, et multiplicabo te
          vehementer nimis.</ab>
        <ab xml:id="d1e1360" n="3">Cecidit Abram pronus in faciem.</ab>
        <ab xml:id="d1e1363" n="4">Dixitque ei Deus: Ego sum, et pactum meum tecum, erisque pater
          multarum gentium.</ab>
        <ab xml:id="d1e1366" n="5">Nec ultra vocabitur nomen tuum Abram, sed appellaberis Abraham : 
          quia patrem multarum gentium constitui te.</ab>
        <ab xml:id="d1e1370" n="6">Faciamque te crescere vehementissime, et ponam te in gentibus,
          regesque ex te egredientur.</ab>
        <ab xml:id="d1e1373" n="7">Et statuam pactum meum inter me et te, et inter semen tuum post
          te in generationibus suis, foedere sempiterno: ut sim Deus tuus, et seminis tui post
          te.</ab>
        <ab xml:id="d1e1376" n="8">Daboque tibi et semini tuo terram peregrinationis tuae, omnem
          terram Chanaan in possessionem aeternam, eroque Deus eorum.
        </ab>
        <ab xml:id="d1e1380" n="9">Dixit iterum Deus ad Abraham: Et tu ergo custodies pactum meum,
          et semen tuum post te in generationibus suis.</ab>
        <ab xml:id="d1e1383" n="10"> Hoc est pactum meum quod observabitis inter me et vos, et semen
          tuum post te: circumcidetur ex vobis omne masculinum : </ab>
        <ab xml:id="d1e1386" n="11"> et circumcidetis carnem praeputii vestri, ut sit in signum
          foederis inter me et vos.</ab>
        <ab xml:id="d1e1390" n="12"> Infans octo dierum circumcidetur in vobis, omne masculinum in
          generationibus vestris: tam vernaculus, quam emptitius circumcidetur, et quicumque non
          fuerit de stirpe vestra : </ab>
        <ab xml:id="d1e1393" n="13"> eritque pactum meum in carne vestra in foedus aeternum.</ab>
        <ab xml:id="d1e1396" n="14"> Masculus, cujus praeputii caro circumcisa non fuerit, delebitur
          anima illa de populo suo: quia pactum meum irritum fecit.
        </ab>
        <ab xml:id="d1e1400" n="15"> Dixit quoque Deus ad Abraham: Sarai uxorem tuam non vocabis
          Sarai, sed Saram.</ab>
        <ab xml:id="d1e1403" n="16"> Et benedicam ei, et ex illa dabo tibi filium cui benedicturus
          sum: eritque in nationes, et reges populorum orientur ex eo.</ab>
        <ab xml:id="d1e1406" n="17"> Cecidit Abraham in faciem suam, et risit, dicens in corde suo : 
          Putasne centenario nascetur filius? et Sara nonagenaria pariet ?</ab>
        <ab xml:id="d1e1410" n="18"> Dixitque ad Deum: Utinam Ismaël vivat coram te.</ab>
        <ab xml:id="d1e1413" n="19"> Et ait Deus ad Abraham: Sara uxor tua pariet tibi filium,
          vocabisque nomen ejus Isaac, et constituam pactum meum illi in foedus sempiternum, et
          semini ejus post eum.</ab>
        <ab xml:id="d1e1416" n="20"> Super Ismaël quoque exaudivi te: ecce, benedicam ei, et
          augebo, et multiplicabo eum valde: duodecim duces generabit, et faciam illum in gentem
          magnam.</ab>
        <ab xml:id="d1e1419" n="21"> Pactum vero meum statuam ad Isaac, quem pariet tibi Sara
          tempore isto in anno altero.</ab>
        <ab xml:id="d1e1422" n="22"> Cumque finitus esset sermo loquentis cum eo, ascendit Deus ab
            Abraham.
        </ab>
        <ab xml:id="d1e1426" n="23"> Tulit autem Abraham Ismaël filium suum, et omnes vernaculos
          domus suae, universosque quos emerat, cunctos mares ex omnibus viris domus suae: et
          circumcidit carnem praeputii eorum statim in ipsa die, sicut praeceperat ei Deus.</ab>
        <ab xml:id="d1e1430" n="24"> Abraham nonaginta et novem erat annorum quando circumcidit
          carnem praeputii sui.</ab>
        <ab xml:id="d1e1433" n="25"> Et Ismaël filius tredecim annos impleverat tempore
          circumcisionis suae.</ab>
        <ab xml:id="d1e1436" n="26"> Eadem die circumcisus est Abraham et Ismaël filius ejus : </ab>
        <ab xml:id="d1e1439" n="27"> et omnes viri domus illius, tam vernaculi, quam emptitii et
          alienigenae pariter circumcisi sunt.</ab>
      </div>
      <div xml:id="d1e1444" type="chap" n="18">
        <ab xml:id="d1e1446" n="1">Apparuit autem ei Dominus in convalle Mambre sedenti in ostio
          tabernaculi sui in ipso fervore diei.</ab>
        <ab xml:id="d1e1449" n="2">Cumque elevasset oculos, apparuerunt ei tres viri stantes prope
          eum: quos cum vidisset, cucurrit in occursum eorum de ostio tabernaculi, et adoravit in
          terram.</ab>
        <ab xml:id="d1e1452" n="3">Et dixit: Domine, si inveni gratiam in oculis tuis, ne transeas
          servum tuum : </ab>
        <ab xml:id="d1e1455" n="4">sed afferam pauxillum aquae, et lavate pedes vestros, et
          requiescite sub arbore.</ab>
        <ab xml:id="d1e1458" n="5">Ponamque buccellam panis, et confortate cor vestrum: postea
          transibitis: idcirco enim declinastis ad servum vestrum. Qui dixerunt: Fac ut locutus
          es.</ab>
        <ab xml:id="d1e1462" n="6">Festinavit Abraham in tabernaculum ad Saram, dixitque ei : 
          Accelera, tria sata similae commisce, et fac subcinericios panes.</ab>
        <ab xml:id="d1e1465" n="7">Ipse vero ad armentum cucurrit, et tulit inde vitulum tenerrimum
          et optimum, deditque puero: qui festinavit et coxit illum.</ab>
        <ab xml:id="d1e1468" n="8">Tulit quoque butyrum et lac, et vitulum quem coxerat, et posuit
          coram eis: ipse vero stabat juxta eos sub arbore.
        </ab>
        <ab xml:id="d1e1472" n="9">Cumque comedissent, dixerunt ad eum: Ubi est Sara uxor tua ?
          Ille respondit: Ecce in tabernaculo est.</ab>
        <ab xml:id="d1e1475" n="10"> Cui dixit: Revertens veniam ad te tempore isto, vita comite,
          et habebit filium Sara uxor tua. Quo audito, Sara risit post ostium tabernaculi.</ab>
        <ab xml:id="d1e1478" n="11"> Erant autem ambo senes, provectaeque aetatis, et desierant
          Sarae fieri muliebria.</ab>
        <ab xml:id="d1e1482" n="12"> Quae risit occulte dicens: Postquam consenui, et dominus meus
          vetulus est, voluptati operam dabo ?</ab>
        <ab xml:id="d1e1485" n="13"> Dixit autem Dominus ad Abraham: Quare risit Sara, dicens: Num
          vere paritura sum anus ?</ab>
        <ab xml:id="d1e1488" n="14"> Numquid Deo quidquam est difficile? juxta condictum revertar
          ad te hoc eodem tempore, vita comite, et habebit Sara filium.</ab>
        <ab xml:id="d1e1491" n="15"> Negavit Sara, dicens: Non risi, timore perterrita. Dominus
          autem: Non est, inquit, ita: sed risisti.
        </ab>
        <ab xml:id="d1e1495" n="16"> Cum ergo surrexissent inde viri, direxerunt oculos contra
          Sodomam: et Abraham simul gradiebatur, deducens eos.</ab>
        <ab xml:id="d1e1498" n="17"> Dixitque Dominus: Num celare potero Abraham quae gesturus sum
          : </ab>
        <ab xml:id="d1e1502" n="18"> cum futurus sit in gentem magnam, ac robustissimam, et
          benedicendae sint in illo omnes nationes terrae ?</ab>
        <ab xml:id="d1e1505" n="19"> Scio enim quod praecepturus sit filiis suis, et domui suae post
          se ut custodiant viam Domini, et faciant judicium et justitiam: ut adducat Dominus
          propter Abraham omnia quae locutus est ad eum.</ab>
        <ab xml:id="d1e1508" n="20"> Dixit itaque Dominus: Clamor Sodomorum et Gomorrhae
          multiplicatus est, et peccatum eorum aggravatum est nimis.</ab>
        <ab xml:id="d1e1511" n="21"> Descendam, et videbo utrum clamorem qui venit ad me, opere
          compleverint ; an non est ita, ut sciam.</ab>
        <ab xml:id="d1e1514" n="22"> Converteruntque se inde, et abierunt Sodomam: Abraham vero
          adhuc stabat coram Domino.</ab>
        <ab xml:id="d1e1517" n="23"> Et appropinquans ait: Numquid perdes justum cum impio ?</ab>
        <ab xml:id="d1e1521" n="24"> si fuerint quinquaginta justi in civitate, peribunt simul? et
          non parces loco illi propter quinquaginta justos, si fuerint in eo ?</ab>
        <ab xml:id="d1e1524" n="25"> Absit a te ut rem hanc facias, et occidas justum cum impio,
          fiatque justus sicut impius, non est hoc tuum: qui judicas omnem terram, nequaquam facies
          judicium hoc.</ab>
        <ab xml:id="d1e1527" n="26"> Dixitque Dominus ad eum: Si invenero Sodomis quinquaginta
          justos in medio civitatis, dimittam omni loco propter eos.</ab>
        <ab xml:id="d1e1530" n="27"> Respondensque Abraham, ait: Quia semel coepi, loquar ad
          Dominum meum, cum sim pulvis et cinis.</ab>
        <ab xml:id="d1e1533" n="28"> Quid si minus quinquaginta justis quinque fuerint? delebis,
          propter quadraginta quinque, universam urbem? Et ait: Non delebo, si invenero ibi
          quadraginta quinque.</ab>
        <ab xml:id="d1e1536" n="29"> Rursumque locutus est ad eum: Sin autem quadraginta ibi
          inventi fuerint, quid facies? Ait: Non percutiam propter quadraginta.</ab>
        <ab xml:id="d1e1540" n="30"> Ne quaeso, inquit, indigneris, Domine, si loquar: quid si ibi
          inventi fuerint triginta? Respondit: Non faciam, si invenero ibi triginta.</ab>
        <ab xml:id="d1e1543" n="31"> Quia semel, ait, coepi loquar ad Dominum meum: quid si ibi
          inventi fuerint viginti? Ait: Non interficiam propter viginti.</ab>
        <ab xml:id="d1e1546" n="32"> Obsecro, inquit, ne irascaris, Domine, si loquar adhuc semel : 
          quid si inventi fuerint ibi decem? Et dixit: Non delebo propter decem.</ab>
        <ab xml:id="d1e1549" n="33"> Abiitque Dominus, postquam cessavit loqui ad Abraham: et ille
          reversus est in locum suum.</ab>
      </div>
      <div xml:id="d1e1553" type="chap" n="19">
        <ab xml:id="d1e1555" n="1">Veneruntque duo angeli Sodomam vespere, et sedente Lot in
          foribus civitatis. Qui cum vidisset eos, surrexit, et ivit obviam eis: adoravitque pronus
          in terram,</ab>
        <ab xml:id="d1e1558" n="2">et dixit: Obsecro, domini, declinate in domum pueri vestri, et
          manete ibi: lavate pedes vestros, et mane proficiscemini in viam vestram. Qui dixerunt : 
          Minime, sed in platea manebimus.</ab>
        <ab xml:id="d1e1561" n="3">Compulit illos oppido ut diverterent ad eum: ingressisque domum
          illius fecit convivium, et coxit azyma, et comederunt.</ab>
        <ab xml:id="d1e1564" n="4">Prius autem quam irent cubitum, viri civitatis vallaverunt domum
          a puero usque ad senem, omnis populus simul.</ab>
        <ab xml:id="d1e1567" n="5">Vocaveruntque Lot, et dixerunt ei: Ubi sunt viri qui
          introierunt ad te nocte? educ illos huc, ut cognoscamus eos.</ab>
        <ab xml:id="d1e1571" n="6">Egressus ad eos Lot, post tergum occludens ostium, ait : </ab>
        <ab xml:id="d1e1574" n="7">Nolite, quaeso, fratres mei, nolite malum hoc facere.</ab>
        <ab xml:id="d1e1577" n="8">Habeo duas filias, quae necdum cognoverunt virum: educam eas ad
          vos, et abutimini eis sicut vobis placuerit, dummodo viris istis nihil mali faciatis, quia
          ingressi sunt sub umbra culminis mei.</ab>
        <ab xml:id="d1e1580" n="9">At illi dixerunt: Recede illuc. Et rursus: Ingressus es,
          inquiunt, ut advena ; numquid ut judices? te ergo ipsum magis quam hos affligemus. Vimque
          faciebant Lot vehementissime: jamque prope erat ut effringerent fores.</ab>
        <ab xml:id="d1e1583" n="10"> Et ecce miserunt manum viri, et introduxerunt ad se Lot,
          clauseruntque ostium : </ab>
        <ab xml:id="d1e1586" n="11"> et eos, qui foris erant, percusserunt caecitate a minimo usque
          ad maximum, ita ut ostium invenire non possent.</ab>
        <ab xml:id="d1e1590" n="12"> Dixerunt autem ad Lot: Habes hic quempiam tuorum? generum,
          aut filios, aut filias, omnes, qui tui sunt, educ de urbe hac : </ab>
        <ab xml:id="d1e1593" n="13"> delebimus enim locum istum, eo quod increverit clamor eorum
          coram Domino, qui misit nos ut perdamus illos.</ab>
        <ab xml:id="d1e1596" n="14"> Egressus itaque Lot, locutus est ad generos suos qui accepturi
          erant filias ejus, et dixit: Surgite, egredimini de loco isto: quia delebit Dominus
          civitatem hanc. Et visus est eis quasi ludens loqui.
        </ab>
        <ab xml:id="d1e1600" n="15"> Cumque esset mane, cogebant eum angeli, dicentes: Surge, tolle
          uxorem tuam, et duas filias quas habes: ne et tu pariter pereas in scelere
          civitatis.</ab>
        <ab xml:id="d1e1603" n="16"> Dissimulante illo, apprehenderunt manum ejus, et manum uxoris,
          ac duarum filiarum ejus, eo quod parceret Dominus illi.</ab>
        <ab xml:id="d1e1606" n="17"> Eduxeruntque eum, et posuerunt extra civitatem: ibique locuti
          sunt ad eum, dicentes: Salva animam tuam: noli respicere post tergum, nec stes in omni
          circa regione: sed in monte salvum te fac, ne et tu simul pereas.</ab>
        <ab xml:id="d1e1610" n="18"> Dixitque Lot ad eos: Quaeso, domine mi,</ab>
        <ab xml:id="d1e1613" n="19"> quia invenit servus tuus gratiam coram te, et magnificasti
          misericordiam tuam quam fecisti mecum, ut salvares animam meam, nec possum in monte
          salvari, ne forte apprehendat me malum, et moriar : </ab>
        <ab xml:id="d1e1616" n="20"> est civitas haec juxta, ad quam possum fugere, parva, et
          salvabor in ea: numquid non modica est, et vivet anima mea ?</ab>
        <ab xml:id="d1e1619" n="21"> Dixitque ad eum: Ecce etiam in hoc suscepi preces tuas, ut non
          subvertam urbem pro qua locutus es.</ab>
        <ab xml:id="d1e1622" n="22"> Festina, et salvare ibi: quia non potero facere quidquam donec
          ingrediaris illuc. Idcirco vocatum est nomen urbis illius Segor.</ab>
        <ab xml:id="d1e1625" n="23"> Sol egressus est super terram, et Lot ingressus est Segor.</ab>
        <ab xml:id="d1e1629" n="24"> Igitur Dominus pluit super Sodomam et Gomorrham sulphur et
          ignem a Domino de caelo : </ab>
        <ab xml:id="d1e1632" n="25"> et subvertit civitates has, et omnem circa regionem, universos
          habitatores urbium, et cuncta terrae virentia.</ab>
        <ab xml:id="d1e1635" n="26"> Respiciensque uxor ejus post se, versa est in statuam
          salis.</ab>
        <ab xml:id="d1e1638" n="27"> Abraham autem consurgens mane, ubi steterat prius cum
          Domino,</ab>
        <ab xml:id="d1e1641" n="28"> intuitus est Sodomam et Gomorrham, et universam terram regionis
          illius: viditque ascendentem favillam de terra quasi fornacis fumum.</ab>
        <ab xml:id="d1e1644" n="29"> Cum enim subverteret Deus civitates regionis illius, recordatus
          Abrahae, liberavit Lot de subversione urbium in quibus habitaverat.
        </ab>
        <ab xml:id="d1e1649" n="30"> Ascenditque Lot de Segor, et mansit in monte, duae quoque
          filiae ejus cum eo (timuerat enim manere in Segor) et mansit in spelunca ipse, et duae
          filiae ejus cum eo.</ab>
        <ab xml:id="d1e1652" n="31"> Dixitque major ad minorem: Pater noster senex est, et nullus
          virorum remansit in terra, qui possit ingredi ad nos juxta morem universae terrae.</ab>
        <ab xml:id="d1e1655" n="32"> Veni, inebriemus eum vino, dormiamusque cum eo, ut servare
          possimus ex patre nostro semen.</ab>
        <ab xml:id="d1e1658" n="33"> Dederunt itaque patri suo bibere vinum nocte illa. Et ingressa
          est major, dormivitque cum patre ; at ille non sensit, nec quando accubuit filia, nec
          quando surrexit.</ab>
        <ab xml:id="d1e1661" n="34"> Altera quoque die dixit major ad minorem: Ecce dormivi heri
          cum patre meo, demus ei bibere vinum etiam hac nocte, et dormies cum eo, ut salvemus semen
          de patre nostro.</ab>
        <ab xml:id="d1e1664" n="35"> Dederunt etiam et illa nocte patri suo bibere vinum,
          ingressaque minor filia, dormivit cum eo: et ne tunc quidem sensit quando concubuerit,
          vel quando illa surrexerit.</ab>
        <ab xml:id="d1e1668" n="36"> Conceperunt ergo duae filiae Lot de patre suo.</ab>
        <ab xml:id="d1e1671" n="37"> Peperitque major filium, et vocavit nomen ejus Moab: ipse est
          pater Moabitarum usque in praesentem diem.</ab>
        <ab xml:id="d1e1674" n="38"> Minor quoque peperit filium, et vocavit nomen ejus Ammon, id
          est, Filius populi mei: ipse est pater Ammonitarum usque hodie.</ab>
      </div>
      <div xml:id="d1e1678" type="chap" n="20">
        <ab xml:id="d1e1680" n="1">Profectus inde Abraham in terram australem, habitavit inter
          Cades et Sur: et peregrinatus est in Geraris.</ab>
        <ab xml:id="d1e1683" n="2">Dixitque de Sara uxore suo: Soror mea est. Misit ergo Abimelech
          rex Gerarae, et tulit eam.</ab>
        <ab xml:id="d1e1686" n="3">Venit autem Deus ad Abimelech per somnium nocte, et ait illi : 
          En morieris propter mulierem quam tulisti: habet enim virum.</ab>
        <ab xml:id="d1e1689" n="4">Abimelech vero non tetigerat eam, et ait: Domine, num gentem
          ignorantem et justam interficies ?</ab>
        <ab xml:id="d1e1692" n="5">nonne ipse dixit mihi: Soror mea est: et ipsa ait: Frater
          meus est? In simplicitate cordis mei, et munditia manuum mearum feci hoc.</ab>
        <ab xml:id="d1e1696" n="6">Dixitque ad eum Deus: Et ego scio quod simplici corde feceris : 
          et ideo custodivi te ne peccares in me, et non dimisi ut tangeres eam.</ab>
        <ab xml:id="d1e1699" n="7">Nunc ergo redde viro suo uxorem, quia propheta est: et orabit
          pro te, et vives: si autem nolueris reddere, scito quod morte morieris tu, et omnia quae
          tua sunt.</ab>
        <ab xml:id="d1e1702" n="8">Statimque de nocte consurgens Abimelech, vocavit omnes servos
          suos: et locutus est universa verba haec in auribus eorum, timueruntque omnes viri
          valde.</ab>
        <ab xml:id="d1e1705" n="9">Vocavit autem Abimelech etiam Abraham, et dixit ei: Quid
          fecisti nobis? quid peccavimus in te, quia induxisti super me et super regnum meum
          peccatum grande? quae non debuisti facere, fecisti nobis.</ab>
        <ab xml:id="d1e1708" n="10"> Rursumque expostulans, ait: Quid vidisti, ut hoc faceres
          ?</ab>
        <ab xml:id="d1e1711" n="11"> Respondit Abraham: Cogitavi mecum, dicens: Forsitan non est
          timor Dei in loco isto: et interficient me propter uxorem meam : </ab>
        <ab xml:id="d1e1715" n="12"> alias autem et vere soror mea est, filia patris mei, et non
          filia matris meae, et duxi eam in uxorem.</ab>
        <ab xml:id="d1e1718" n="13"> Postquam autem eduxit me Deus de domo patris mei, dixi ad eam : 
          Hanc misericordiam facies mecum: in omni loco, ad quem ingrediemur, dices quod frater
          tuus sim.</ab>
        <ab xml:id="d1e1721" n="14"> Tulit igitur Abimelech oves et boves, et servos et ancillas, et
          dedit Abraham: reddiditque illi Saram uxorem suam,</ab>
        <ab xml:id="d1e1724" n="15"> et ait: Terra coram vobis est, ubicumque tibi placuerit
          habita.</ab>
        <ab xml:id="d1e1727" n="16"> Sarae autem dixit: Ecce mille argenteos dedi fratri tuo, hoc
          erit tibi in velamen oculorum ad omnes qui tecum sunt, et quocumque perrexeris : 
          mementoque te deprehensam.</ab>
        <ab xml:id="d1e1730" n="17"> Orante autem Abraham, sanavit Deus Abimelech et uxorem,
          ancillasque ejus, et pepererunt : </ab>
        <ab xml:id="d1e1734" n="18"> concluserat enim Dominus omnem vulvam domus Abimelech propter
          Saram uxorem Abrahae.</ab>
      </div>
      <div xml:id="d1e1738" type="chap" n="21">
        <ab xml:id="d1e1740" n="1">Visitavit autem Dominus Saram, sicut promiserat: et implevit
          quae locutus est.</ab>
        <ab xml:id="d1e1743" n="2">Concepitque et peperit filium in senectute sua, tempore quo
          praedixerat ei Deus.</ab>
        <ab xml:id="d1e1746" n="3">Vocavitque Abraham nomen filii sui, quem genuit ei Sara, Isaac
          : </ab>
        <ab xml:id="d1e1749" n="4">et circumcidit eum octavo die, sicut praeceperat ei Deus,</ab>
        <ab xml:id="d1e1752" n="5">cum centum esset annorum: hac quippe aetate patris, natus est
          Isaac.</ab>
        <ab xml:id="d1e1756" n="6">Dixitque Sara: Risum fecit mihi Deus: quicumque audierit,
          corridebit mihi.</ab>
        <ab xml:id="d1e1759" n="7">Rursumque ait: Quis auditurus crederet Abraham quod Sara
          lactaret filium, quem peperit ei jam seni ?</ab>
        <ab xml:id="d1e1762" n="8">Crevit igitur puer, et ablactatus est: fecitque Abraham grande
          convivium in die ablactationis ejus.
        </ab>
        <ab xml:id="d1e1766" n="9">Cumque vidisset Sara filium Agar Aegyptiae ludentem cum Isaac
          filio suo, dixit ad Abraham : </ab>
        <ab xml:id="d1e1769" n="10"> Ejice ancillam hanc, et filium ejus: non enim erit haeres
          filius ancillae cum filio meo Isaac.</ab>
        <ab xml:id="d1e1772" n="11"> Dure accepit hoc Abraham pro filio suo.</ab>
        <ab xml:id="d1e1776" n="12"> Cui dixit Deus: Non tibi videatur asperum super puero, et
          super ancilla tua: omnia quae dixerit tibi Sara, audi vocem ejus: quia in Isaac
          vocabitur tibi semen.</ab>
        <ab xml:id="d1e1779" n="13"> Sed et filium ancillae faciam in gentem magnam, quia semen tuum
          est.</ab>
        <ab xml:id="d1e1782" n="14"> Surrexit itaque Abraham mane, et tollens panem et utrem aquae,
          imposuit scapulae ejus, tradiditque puerum, et dimisit eam. Quae cum abiisset, errabat in
          solitudine Bersabee.</ab>
        <ab xml:id="d1e1785" n="15"> Cumque consumpta esset aqua in utre, abjecit puerum subter unam
          arborum, quae ibi erant.</ab>
        <ab xml:id="d1e1788" n="16"> Et abiit, seditque e regione procul quantum potest arcus jacere
         : dixit enim: Non videbo morientem puerum: et sedens contra, levavit vocem suam et
          flevit.</ab>
        <ab xml:id="d1e1791" n="17"> Exaudivit autem Deus vocem pueri: vocavitque angelus Dei Agar
          de caelo, dicens: Quid agis Agar? noli timere: exaudivit enim Deus vocem pueri de loco
          in quo est.</ab>
        <ab xml:id="d1e1795" n="18"> Surge, tolle puerum, et tene manum illius: quia in gentem
          magnam faciam eum.</ab>
        <ab xml:id="d1e1798" n="19"> Aperuitque oculos ejus Deus: quae videns puteum aquae, abiit,
          et implevit utrem, deditque puero bibere.</ab>
        <ab xml:id="d1e1801" n="20"> Et fuit cum eo: qui crevit, et moratus est in solitudine,
          factusque est juvenis sagittarius.</ab>
        <ab xml:id="d1e1804" n="21"> Habitavitque in deserto Pharan, et accepit illi mater sua
          uxorem de terra Aegypti.
        </ab>
        <ab xml:id="d1e1808" n="22"> Eodem tempore dixit Abimelech, et Phicol princeps exercitus
          ejus, ad Abraham: Deus tecum est in universis quae agis.</ab>
        <ab xml:id="d1e1811" n="23"> Jura ergo per Deum, ne noceas mihi, et posteris meis, stirpique
          meae: sed juxta misericordiam, quam feci tibi, facies mihi, et terrae in qua versatus es
          advena.</ab>
        <ab xml:id="d1e1815" n="24"> Dixitque Abraham: Ego jurabo.</ab>
        <ab xml:id="d1e1818" n="25"> Et increpavit Abimelech propter puteum aquae quem vi
          abstulerunt servi ejus.</ab>
        <ab xml:id="d1e1821" n="26"> Responditque Abimelech: Nescivi quis fecerit hanc rem: sed et
          tu non indicasti mihi, et ego non audivi praeter hodie.</ab>
        <ab xml:id="d1e1824" n="27"> Tulit itaque Abraham oves et boves, et dedit Abimelech : 
          percusseruntque ambo foedus.</ab>
        <ab xml:id="d1e1827" n="28"> Et statuit Abraham septem agnas gregis seorsum.</ab>
        <ab xml:id="d1e1830" n="29"> Cui dixit Abimelech: Quid sibi volunt septem agnae istae, quas
          stare fecisti seorsum ?</ab>
        <ab xml:id="d1e1834" n="30"> At ille: Septem, inquit, agnas accipies de manu mea: ut sint
          mihi in testimonium, quoniam ego fodi puteum istum.</ab>
        <ab xml:id="d1e1837" n="31"> Idcirco vocatus est locus ille Bersabee: quia ibi uterque
          juravit.</ab>
        <ab xml:id="d1e1840" n="32"> Et inierunt foedus pro puteo juramenti.</ab>
        <ab xml:id="d1e1843" n="33"> Surrexit autem Abimelech, et Phicol princeps exercitus ejus,
          reversique sunt in terram Palaestinorum. Abraham vero plantavit nemus in Bersabee, et
          invocavit ibi nomen Domini Dei aeterni.</ab>
        <ab xml:id="d1e1846" n="34"> Et fuit colonus terrae Palaestinorum diebus multis.</ab>
      </div>
      <div xml:id="d1e1850" type="chap" n="22">
        <ab xml:id="d1e1852" n="1">Quae postquam gesta sunt, tentavit Deus Abraham, et dixit ad eum
         : Abraham, Abraham. At ille respondit: Adsum.</ab>
        <ab xml:id="d1e1855" n="2">Ait illi: Tolle filium tuum unigenitum, quem diligis, Isaac, et
          vade in terram visionis, atque ibi offeres eum in holocaustum super unum montium quem
          monstravero tibi.</ab>
        <ab xml:id="d1e1858" n="3">Igitur Abraham de nocte consurgens, stravit asinum suum, ducens
          secum duos juvenes, et Isaac filium suum: cumque concidisset ligna in holocaustum, abiit
          ad locum quem praeceperat ei Deus.</ab>
        <ab xml:id="d1e1861" n="4">Die autem tertio, elevatis oculis, vidit locum procul : </ab>
        <ab xml:id="d1e1864" n="5">dixitque ad pueros suos: Expectate hic cum asino: ego et puer
          illuc usque properantes, postquam adoraverimus, revertemur ad vos.</ab>
        <ab xml:id="d1e1868" n="6">Tulit quoque ligna holocausti, et imposuit super Isaac filium
          suum: ipse vero portabat in manibus ignem et gladium. Cumque duo pergerent simul,</ab>
        <ab xml:id="d1e1871" n="7">dixit Isaac patri suo: Pater mi. At ille respondit: Quid vis,
          fili? Ecce, inquit, ignis et ligna: ubi est victima holocausti ?</ab>
        <ab xml:id="d1e1874" n="8">Dixit autem Abraham: Deus providebit sibi victimam holocausti,
          fili mi. Pergebant ergo pariter.</ab>
        <ab xml:id="d1e1877" n="9">Et venerunt ad locum quem ostenderat ei Deus, in quo aedificavit
          altare, et desuper ligna composuit ; cumque alligasset Isaac filium suum, posuit eum in
          altare super struem lignorum.</ab>
        <ab xml:id="d1e1880" n="10"> Extenditque manum, et arripuit gladium, ut immolaret filium
          suum.</ab>
        <ab xml:id="d1e1883" n="11"> Et ecce angelus Domini de caelo clamavit, dicens: Abraham,
          Abraham. Qui respondit: Adsum.</ab>
        <ab xml:id="d1e1887" n="12"> Dixitque ei: Non extendas manum tuam super puerum, neque
          facias illi quidquam: nunc cognovi quod times Deum, et non pepercisti unigenito filio tuo
          propter me.</ab>
        <ab xml:id="d1e1890" n="13"> Levavit Abraham oculos suos, viditque post tergum arietem inter
          vepres haerentem cornibus, quem assumens obtulit holocaustum pro filio.</ab>
        <ab xml:id="d1e1893" n="14"> Appellavitque nomen loci illius, Dominus videt. Unde usque
          hodie dicitur: In monte Dominus videbit.
        </ab>
        <ab xml:id="d1e1897" n="15"> Vocavit autem angelus Domini Abraham secundo de caelo, dicens
          : </ab>
        <ab xml:id="d1e1900" n="16"> Per memetipsum juravi, dicit Dominus: quia fecisti hanc rem,
          et non pepercisti filio tuo unigenito propter me : </ab>
        <ab xml:id="d1e1903" n="17"> benedicam tibi, et multiplicabo semen tuum sicut stellas caeli,
          et velut arenam quae est in littore maris: possidebit semen tuum portas inimicorum
          suorum,</ab>
        <ab xml:id="d1e1907" n="18"> et benedicentur in semine tuo omnes gentes terrae, quia
          obedisti voci meae.</ab>
        <ab xml:id="d1e1910" n="19"> Reversus est Abraham ad pueros suos, abieruntque Bersabee
          simul, et habitavit ibi.
        </ab>
        <ab xml:id="d1e1914" n="20"> His ita gestis, nuntiatum est Abrahae quod Melcha quoque
          genuisset filios Nachor fratri suo : </ab>
        <ab xml:id="d1e1917" n="21"> Hus primogenitum, et Buz fratrem ejus, et Camuel patrem
          Syrorum,</ab>
        <ab xml:id="d1e1920" n="22"> et Cased, et Azau, Pheldas quoque et Jedlaph,</ab>
        <ab xml:id="d1e1923" n="23"> ac Bathuel, de quo nata est Rebecca: octo istos genuit Melcha,
          Nachor fratri Abrahae.</ab>
        <ab xml:id="d1e1927" n="24"> Concubina vero illius, nomine Roma, peperit Tabee, et Gaham, et
          Thahas, et Maacha.</ab>
      </div>
      <div xml:id="d1e1931" type="chap" n="23">
        <ab xml:id="d1e1933" n="1">Vixit autem Sara centum viginti septem annis.</ab>
        <ab xml:id="d1e1936" n="2">Et mortua est in civitate Arbee, quae est Hebron, in terra
          Chanaan: venitque Abraham ut plangeret et fleret eam.</ab>
        <ab xml:id="d1e1939" n="3">Cumque surrexisset ab officio funeris, locutus est ad filios
          Heth, dicens : </ab>
        <ab xml:id="d1e1942" n="4">Advena sum et peregrinus apud vos: date mihi jus sepulchri
          vobiscum, ut sepeliam mortuum meum.</ab>
        <ab xml:id="d1e1945" n="5">Responderunt filii Heth, dicentes : </ab>
        <ab xml:id="d1e1949" n="6">Audi nos, domine: princeps Dei es apud nos: in electis
          sepulchris nostris sepeli mortuum tuum, nullusque te prohibere poterit quin in monumento
          ejus sepelias mortuum tuum.</ab>
        <ab xml:id="d1e1952" n="7">Surrexit Abraham, et adoravit populum terrae, filios videlicet
          Heth : </ab>
        <ab xml:id="d1e1955" n="8">dixitque ad eos: Si placet animae vestrae ut sepeliam mortuum
          meum, audite me, et intercedite pro me apud Ephron filium Seor : </ab>
        <ab xml:id="d1e1958" n="9">ut det mihi speluncam duplicem, quam habet in extrema parte agri
          sui: pecunia digna tradat eam mihi coram vobis in possessionem sepulchri.</ab>
        <ab xml:id="d1e1961" n="10"> Habitabat autem Ephron in medio filiorum Heth. Responditque
          Ephron ad Abraham, cunctis audientibus qui ingrediebantur portam civitatis illius, dicens
          : </ab>
        <ab xml:id="d1e1964" n="11"> Nequaquam ita fiat, domine mi, sed tu magis ausculta quod
          loquor. Agrum trado tibi, et speluncam quae in eo est, praesentibus filiis populi mei ;
          sepeli mortuum tuum.</ab>
        <ab xml:id="d1e1968" n="12"> Adoravit Abraham coram populo terrae.</ab>
        <ab xml:id="d1e1971" n="13"> Et locutus est ad Ephron circumstante plebe: Quaeso ut audias
          me: dabo pecuniam pro agro: suscipe eam, et sic sepeliam mortuum meum in eo.</ab>
        <ab xml:id="d1e1974" n="14"> Responditque Ephron : </ab>
        <ab xml:id="d1e1977" n="15"> Domine mi, audi me: terra, quam postulas, quadringentis siclis
          argenti valet: istud est pretium inter me et te: sed quantum est hoc? sepeli mortuum
          tuum.</ab>
        <ab xml:id="d1e1980" n="16"> Quod cum audisset Abraham, appendit pecuniam, quam Ephron
          postulaverat, audientibus filiis Heth, quadringentos siclos argenti probatae monetae
          publicae.</ab>
        <ab xml:id="d1e1983" n="17"> Confirmatusque est ager quondam Ephronis, in quo erat spelunca
          duplex, respiciens Mambre, tam ipse, quam spelunca, et omnes arbores ejus in cunctis
          terminis ejus per circuitum,</ab>
        <ab xml:id="d1e1987" n="18"> Abrahae in possessionem, videntibus filiis Heth, et cunctis qui
          intrabant portam civitatis illius.</ab>
        <ab xml:id="d1e1990" n="19"> Atque ita sepelivit Abraham Saram uxorem suam in spelunca agri
          duplici, quae respiciebat Mambre. Haec est Hebron in terra Chanaan.</ab>
        <ab xml:id="d1e1993" n="20"> Et confirmatus est ager, et antrum quod erat in eo, Abrahae in
          possessionem monumenti a filiis Heth.</ab>
      </div>
      <div xml:id="d1e1998" type="chap" n="24">
        <ab xml:id="d1e2000" n="1">Erat autem Abraham senex, dierumque multorum: et Dominus in
          cunctis benedixerat ei.</ab>
        <ab xml:id="d1e2003" n="2">Dixitque ad servum seniorem domus suae, qui praeerat omnibus
          quae habebat: Pone manum tuam subter femur meum,</ab>
        <ab xml:id="d1e2006" n="3">ut adjurem te per Dominum Deum caeli et terrae, ut non accipias
          uxorem filio meo de filiabus Chananaeorum, inter quos habito : </ab>
        <ab xml:id="d1e2009" n="4">sed ad terram et cognationem meam proficiscaris et inde accipias
          uxorem filio meo Isaac.</ab>
        <ab xml:id="d1e2012" n="5">Respondit servus: Si noluerit mulier venire mecum in terram
          hanc, numquid reducere debeo filium tuum ad locum, de quo egressus es ?</ab>
        <ab xml:id="d1e2016" n="6">Dixitque Abraham: Cave nequando reducas filium meum illuc.</ab>
        <ab xml:id="d1e2019" n="7">Dominus Deus caeli, qui tulit me de domo patris mei, et de terra
          nativitatis meae, qui locutus est mihi, et juravit mihi, dicens: Semini tuo dabo terram
          hanc: ipse mittet angelum suum coram te, et accipies inde uxorem filio meo : </ab>
        <ab xml:id="d1e2022" n="8">sin autem mulier noluerit sequi te, non teneberis juramento : 
          filium meum tantum ne reducas illuc.</ab>
        <ab xml:id="d1e2025" n="9">Posuit ergo servus manum sub femore Abraham domini sui, et
          juravit illi super sermone hoc.</ab>
        <ab xml:id="d1e2028" n="10"> Tulitque decem camelos de grege domini sui, et abiit, ex
          omnibus bonis ejus portans secum, profectusque perrexit in Mesopotamiam ad urbem
          Nachor.</ab>
        <ab xml:id="d1e2031" n="11"> Cumque camelos fecisset accumbere extra oppidum juxta puteum
          aquae vespere, tempore quo solent mulieres egredi ad hauriendam aquam, dixit : </ab>
        <ab xml:id="d1e2035" n="12"> Domine Deus domini mei Abraham, occurre, obsecro, mihi hodie,
          et fac misericordiam cum domino meo Abraham.</ab>
        <ab xml:id="d1e2038" n="13"> Ecce ego sto prope fontem aquae, et filiae habitatorum hujus
          civitatis egredientur ad hauriendam aquam.</ab>
        <ab xml:id="d1e2041" n="14"> Igitur puella, cui ego dixero: Inclina hydriam tuam ut bibam : 
          et illa responderit: Bibe, quin et camelis tuis dabo potum: ipsa est quam praeparasti
          servo tuo Isaac: et per hoc intelligam quod feceris misericordiam cum domino meo.</ab>
        <ab xml:id="d1e2044" n="15"> Necdum intra se verba compleverat, et ecce Rebecca
          egrediebatur, filia Bathuel, filii Melchae uxoris Nachor fratris Abraham, habens hydriam
          in scapula sua : </ab>
        <ab xml:id="d1e2047" n="16"> puella decora nimis, virgoque pulcherrima, et incognita viro : 
          descenderat autem ad fontem, et impleverat hydriam, ac revertebatur.</ab>
        <ab xml:id="d1e2050" n="17"> Occurritque ei servus, et ait: Pauxillum aquae mihi ad
          bibendum praebe de hydria tua.</ab>
        <ab xml:id="d1e2054" n="18"> Quae respondit: Bibe, domine mi: celeriterque deposuit
          hydriam super ulnam suam, et dedit ei potum.</ab>
        <ab xml:id="d1e2057" n="19"> Cumque ille bibisset, adjecit: Quin et camelis tuis hauriam
          aquam, donec cuncti bibant.</ab>
        <ab xml:id="d1e2060" n="20"> Effundensque hydriam in canalibus, recurrit ad puteum ut
          hauriret aquam: et haustam omnibus camelis dedit.</ab>
        <ab xml:id="d1e2063" n="21"> Ipse autem contemplabatur eam tacitus, scire volens utrum
          prosperum iter suum fecisset Dominus, an non.</ab>
        <ab xml:id="d1e2066" n="22"> Postquam autem biberunt cameli, protulit vir inaures aureas,
          appendentes siclos duos, et armillas totidem pondo siclorum decem.</ab>
        <ab xml:id="d1e2069" n="23"> Dixitque ad eam: Cujus es filia? indica mihi, est in domo
          patris tui locus ad manendum ?</ab>
        <ab xml:id="d1e2073" n="24"> Quae respondit: Filia sum Bathuelis, filii Melchae, quem
          peperit ipsi Nachor.</ab>
        <ab xml:id="d1e2076" n="25"> Et addidit, dicens: Palearum quoque et foeni plurimum est apud
          nos, et locus spatiosus ad manendum.</ab>
        <ab xml:id="d1e2079" n="26"> Inclinavit se homo, et adoravit Dominum,</ab>
        <ab xml:id="d1e2082" n="27"> dicens: Benedictus Dominus Deus domini mei Abraham, qui non
          abstulit misericordiam et veritatem suam a domino meo, et recto itinere me perduxit in
          domum fratris domini mei.
        </ab>
        <ab xml:id="d1e2086" n="28"> Cucurrit itaque puella, et nuntiavit in domum matris suae omnia
          quae audierat.</ab>
        <ab xml:id="d1e2089" n="29"> Habebat autem Rebecca fratrem nomine Laban, qui festinus
          egressus est ad hominem, ubi erat fons.</ab>
        <ab xml:id="d1e2093" n="30"> Cumque vidisset inaures et armillas in manibus sororis suae, et
          audisset cuncta verba referentis: Haec locutus est mihi homo: venit ad virum qui stabat
          juxta camelos, et prope fontem aquae : </ab>
        <ab xml:id="d1e2096" n="31"> dixitque ad eum: Ingredere, benedicte Domini: cur foris stas
         ? praeparavi domum, et locum camelis.</ab>
        <ab xml:id="d1e2099" n="32"> Et introduxit eum in hospitium: ac destravit camelos, deditque
          paleas et foenum, et aquam ad lavandos pedes ejus, et virorum qui venerant cum eo.</ab>
        <ab xml:id="d1e2102" n="33"> Et appositus est in conspectu ejus panis. Qui ait: Non
          comedam, donec loquar sermones meos. Respondit ei: Loquere.</ab>
        <ab xml:id="d1e2105" n="34"> At ille: Servus, inquit, Abraham sum : </ab>
        <ab xml:id="d1e2108" n="35"> et Dominus benedixit domino meo valde, magnificatusque est: et
          dedit ei oves et boves, argentum et aurum, servos et ancillas, camelos et asinos.</ab>
        <ab xml:id="d1e2112" n="36"> Et peperit Sara uxor domini mei filium domino meo in senectute
          sua, deditque illi omnia quae habuerat.</ab>
        <ab xml:id="d1e2115" n="37"> Et adjuravit me dominus meus, dicens: Non accipies uxorem
          filio meo de filiabus Chananaeorum, in quorum terra habito : </ab>
        <ab xml:id="d1e2118" n="38"> sed ad domum patris mei perges, et de cognatione mea accipies
          uxorem filio meo.</ab>
        <ab xml:id="d1e2121" n="39"> Ego vero respondi domino meo: Quid si noluerit venire mecum
          mulier ?</ab>
        <ab xml:id="d1e2124" n="40"> Dominus, ait, in cujus conspectu ambulo, mittet angelum suum
          tecum, et diriget viam tuam: accipiesque uxorem filio meo de cognatione mea, et de domo
          patris mei.</ab>
        <ab xml:id="d1e2127" n="41"> Innocens eris a maledictione mea, cum veneris ad propinquos
          meos, et non dederint tibi.</ab>
        <ab xml:id="d1e2131" n="42"> Veni ergo hodie ad fontem aquae, et dixi: Domine Deus domini
          mei Abraham, si direxisti viam meam, in qua nunc ambulo,</ab>
        <ab xml:id="d1e2134" n="43"> ecce sto juxta fontem aquae, et virgo, quae egredietur ad
          hauriendam aquam, audierit a me: Da mihi pauxillum aquae ad bibendum ex hydria tua : </ab>
        <ab xml:id="d1e2137" n="44"> et dixerit mihi: Et tu bibe, et camelis tuis hauriam: ipsa
          est mulier, quam praeparavit Dominus filio domini mei.</ab>
        <ab xml:id="d1e2140" n="45"> Dumque haec tacitus mecum volverem, apparuit Rebecca veniens
          cum hydria, quam portabat in scapula: descenditque ad fontem, et hausit aquam. Et aio ad
          eam: Da mihi paululum bibere.</ab>
        <ab xml:id="d1e2143" n="46"> Quae festinans deposuit hydriam de humero, et dixit mihi: Et
          tu bibe, et camelis tuis tribuam potum. Bibi, et adaquavit camelos.</ab>
        <ab xml:id="d1e2146" n="47"> Interrogavique eam, et dixi: Cujus es filia? Quae respondit : 
          Filia Bathuelis sum, filii Nachor, quem peperit ei Melcha. Suspendi itaque inaures ad
          ornandam faciem ejus, et armillas posui in manibus ejus.</ab>
        <ab xml:id="d1e2150" n="48"> Pronusque adoravi Dominum, benedicens Domino Deo domini mei
          Abraham, qui perduxit me recto itinere, ut sumerem filiam fratris domini mei filio
          ejus.</ab>
        <ab xml:id="d1e2153" n="49"> Quam ob rem si facitis misericordiam et veritatem cum domino
          meo, indicate mihi: sin autem aliud placet, et hoc dicite mihi, ut vadam ad dextram, sive
          ad sinistram.
        </ab>
        <ab xml:id="d1e2157" n="50"> Responderuntque Laban et Bathuel: A Domino egressus est sermo
         : non possumus extra placitum ejus quidquam aliud loqui tecum.</ab>
        <ab xml:id="d1e2160" n="51"> En Rebecca coram te est, tolle eam, et proficiscere, et sit
          uxor filii domini tui, sicut locutus est Dominus.</ab>
        <ab xml:id="d1e2163" n="52"> Quod cum audisset puer Abraham, procidens adoravit in terram
          Dominum.</ab>
        <ab xml:id="d1e2166" n="53"> Prolatisque vasis argenteis, et aureis, ac vestibus, dedit ea
          Rebeccae pro munere: fratribus quoque ejus et matri dona obtulit.</ab>
        <ab xml:id="d1e2170" n="54"> Inito convivio, vescentes pariter et bibentes manserunt ibi.
          Surgens autem mane, locutus est puer: Dimitte me, ut vadam ad dominum meum.</ab>
        <ab xml:id="d1e2173" n="55"> Responderuntque fratres ejus et mater: Maneat puella saltem
          decem dies apud nos, et postea proficiscetur.</ab>
        <ab xml:id="d1e2176" n="56"> Nolite, ait, me retinere, quia Dominus direxit viam meam : 
          dimittite me ut pergam ad dominum meum.</ab>
        <ab xml:id="d1e2179" n="57"> Et dixerunt: Vocemus puellam, et quaeramus ipsius
          voluntatem.</ab>
        <ab xml:id="d1e2182" n="58"> Cumque vocata venisset, sciscitati sunt: Vis ire cum homine
          isto? Quae ait: Vadam.</ab>
        <ab xml:id="d1e2185" n="59"> Dimiserunt ergo eam, et nutricem illius, servumque Abraham, et
          comites ejus,</ab>
        <ab xml:id="d1e2189" n="60"> imprecantes prospera sorori suae, atque dicentes: Soror nostra
          es, crescas in mille millia, et possideat semen tuum portas inimicorum suorum.</ab>
        <ab xml:id="d1e2192" n="61"> Igitur Rebecca et puellae illius, ascensis camelis, secutae
          sunt virum: qui festinus revertebatur ad dominum suum.</ab>
        <ab xml:id="d1e2195" n="62"> Eo autem tempore deambulabat Isaac per viam quae ducit ad
          puteum, cujus nomen est Viventis et videntis: habitabat enim in terra australi : </ab>
        <ab xml:id="d1e2198" n="63"> et egressus fuerat ad meditandum in agro, inclinata jam die : 
          cumque elevasset oculos, vidit camelos venientes procul.</ab>
        <ab xml:id="d1e2201" n="64"> Rebecca quoque, conspecto Isaac, descendit de camelo,</ab>
        <ab xml:id="d1e2204" n="65"> et ait ad puerum: Quis est ille homo qui venit per agrum in
          occursum nobis? Dixitque ei: Ipse est dominus meus. At illa tollens cito pallium,
          operuit se.</ab>
        <ab xml:id="d1e2208" n="66"> Servus autem cuncta, quae gesserat, narravit Isaac.</ab>
        <ab xml:id="d1e2211" n="67"> Qui introduxit eam in tabernaculum Sarae matris suae, et
          accepit eam uxorem: et in tantum dilexit eam, ut dolorem, qui ex morte matris ejus
          acciderat, temperaret.</ab>
      </div>
      <div xml:id="d1e2215" type="chap" n="25">
        <ab xml:id="d1e2217" n="1">Abraham vero aliam duxit uxorem nomine Ceturam : </ab>
        <ab xml:id="d1e2220" n="2">quae peperit ei Zamran et Jecsan, et Madan, et Madian, et
          Jesboc, et Sue.</ab>
        <ab xml:id="d1e2223" n="3">Jecsan quoque genuit Saba et Dadan. Filii Dadan fuerunt Assurim,
          et Latusim, et Loomin.</ab>
        <ab xml:id="d1e2226" n="4">At vero ex Madian ortus est Epha, et Opher, et Henoch, et Abida,
          et Eldaa: omnes hi filii Ceturae.</ab>
        <ab xml:id="d1e2229" n="5">Deditque Abraham cuncta quae possederat, Isaac : </ab>
        <ab xml:id="d1e2233" n="6">filiis autem concubinarum largitus est munera, et separavit eos
          ab Isaac filio suo, dum adhuc ipse viveret, ad plagam orientalem.</ab>
        <ab xml:id="d1e2236" n="7">Fuerunt autem dies vitae Abrahae, centum septuaginta quinque
          anni.</ab>
        <ab xml:id="d1e2239" n="8">Et deficiens mortuus est in senectute bona, provectaeque aetatis
          et plenus dierum: congregatusque est ad populum suum.</ab>
        <ab xml:id="d1e2242" n="9">Et sepelierunt eum Isaac et Ismaël filii sui in spelunca
          duplici, quae sita est in agro Ephron filii Seor Hethaei, e regione Mambre,</ab>
        <ab xml:id="d1e2245" n="10"> quem emerat a filiis Heth: ibi sepultus est ipse, et Sara uxor
          ejus.</ab>
        <ab xml:id="d1e2248" n="11"> Et post obitum illius benedixit Deus Isaac filio ejus, qui
          habitabat juxta puteum nomine Viventis et videntis.
        </ab>
        <ab xml:id="d1e2253" n="12"> Hae sunt generationes Ismaël filii Abrahae, quem peperit ei
          Agar Aegyptia, famula Sarae: et</ab>
        <ab xml:id="d1e2256" n="13"> haec nomina filiorum ejus in vocabulis et generationibus suis.
          Primogenitus Ismaëlis Nabaioth, deinde Cedar, et Adbeel, et Mabsam,</ab>
        <ab xml:id="d1e2259" n="14"> Masma quoque, et Duma, et Massa,</ab>
        <ab xml:id="d1e2262" n="15"> Hadar, et Thema, et Jethur, et Naphis, et Cedma.</ab>
        <ab xml:id="d1e2265" n="16"> Isti sunt filii Ismaëlis: et haec nomina per castella et
          oppida eorum, duodecim principes tribuum suarum.</ab>
        <ab xml:id="d1e2268" n="17"> Et facti sunt anni vitae Ismaëlis centum triginta septem,
          deficiensque mortuus est, et appositus ad populum suum.</ab>
        <ab xml:id="d1e2272" n="18"> Habitavit autem ab Hevila usque Sur, quae respicit Aegyptum
          introëuntibus Assyrios ; coram cunctis fratribus suis obiit.
        </ab>
        <ab xml:id="d1e2276" n="19"> Hae quoque sunt generationes Isaac filii Abraham: Abraham
          genuit Isaac : </ab>
        <ab xml:id="d1e2279" n="20"> qui cum quadraginta esset annorum, duxit uxorem Rebeccam filiam
          Bathuelis Syri de Mesopotamia, sororem Laban.</ab>
        <ab xml:id="d1e2282" n="21"> Deprecatusque est Isaac Dominum pro uxore sua, eo quod esset
          sterilis: qui exaudivit eum, et dedit conceptum Rebeccae.</ab>
        <ab xml:id="d1e2285" n="22"> Sed collidebantur in utero ejus parvuli ; quae ait: Si sic
          mihi futurum erat, quid necesse fuit concipere? perrexitque ut consuleret Dominum.</ab>
        <ab xml:id="d1e2288" n="23"> Qui respondens ait: [Duae gentes sunt in utero tuo,/ et duo
          populi ex ventre tuo dividentur,/ populusque populum superabit,/ et major serviet
          minori.]</ab>
        <ab xml:id="d1e2292" n="24"> Jam tempus pariendi advenerat, et ecce gemini in utero ejus
          reperti sunt.</ab>
        <ab xml:id="d1e2295" n="25"> Qui prior egressus est, rufus erat, et totus in morem pellis
          hispidus: vocatumque est nomen ejus Esau. Protinus alter egrediens, plantam fratris
          tenebat manu: et idcirco appellavit eum Jacob.</ab>
        <ab xml:id="d1e2298" n="26"> Sexagenarius erat Isaac quando nati sunt ei parvuli.</ab>
        <ab xml:id="d1e2301" n="27"> Quibus adultis, factus est Esau vir gnarus venandi, et homo
          agricola: Jacob autem vir simplex habitabat in tabernaculis.</ab>
        <ab xml:id="d1e2304" n="28"> Isaac amabat Esau, eo quod de venationibus illius vesceretur : 
          et Rebecca diligebat Jacob.</ab>
        <ab xml:id="d1e2307" n="29"> Coxit autem Jacob pulmentum: ad quem cum venisset Esau de agro
          lassus,</ab>
        <ab xml:id="d1e2311" n="30"> ait: Da mihi de coctione hac rufa, quia oppido lassus sum.
          Quam ob causam vocatum est nomen ejus Edom.</ab>
        <ab xml:id="d1e2314" n="31"> Cui dixit Jacob: Vende mihi primogenita tua.</ab>
        <ab xml:id="d1e2317" n="32"> Ille respondit: En morior, quid mihi proderunt primogenita
          ?</ab>
        <ab xml:id="d1e2320" n="33"> Ait Jacob: Jura ergo mihi. Juravit ei Esau et vendidit
          primogenita.</ab>
        <ab xml:id="d1e2323" n="34"> Et sic, accepto pane et lentis edulio, comedit et bibit, et
          abiit, parvipendens quod primogenita vendidisset.</ab>
      </div>
      <div xml:id="d1e2327" type="chap" n="26">
        <ab xml:id="d1e2329" n="1">Orta autem fame super terram post eam sterilitatem, quae
          acciderat in diebus Abraham, abiit Isaac ad Abimelech regem Palaestinorum in Gerara.</ab>
        <ab xml:id="d1e2332" n="2">Apparuitque ei Dominus, et ait: Ne descendas in Aegyptum, sed
          quiesce in terra quam dixero tibi,</ab>
        <ab xml:id="d1e2335" n="3">et peregrinare in ea: eroque tecum, et benedicam tibi: tibi
          enim et semini tuo dabo universas regiones has, complens juramentum quod spopondi Abraham
          patri tuo.</ab>
        <ab xml:id="d1e2338" n="4">Et multiplicabo semen tuum sicut stellas caeli: daboque
          posteris tuis universas regiones has: et benedicentur in semine tuo omnes gentes
          terrae,</ab>
        <ab xml:id="d1e2341" n="5">eo quod obedierit Abraham voci meae, et custodierit praecepta et
          mandata mea, et caeremonias legesque servaverit.</ab>
        <ab xml:id="d1e2345" n="6">Mansit itaque Isaac in Geraris.
        </ab>
        <ab xml:id="d1e2349" n="7">Qui cum interrogaretur a viris loci illius super uxore sua,
          respondit: Soror mea est: timuerat enim confiteri quod sibi esset sociata conjugio,
          reputans ne forte interficerent eum propter illius pulchritudinem.</ab>
        <ab xml:id="d1e2352" n="8">Cumque pertransissent dies plurimi, et ibidem moraretur,
          prospiciens Abimelech rex Palaestinorum per fenestram, vidit eum jocantem cum Rebecca
          uxore sua.</ab>
        <ab xml:id="d1e2355" n="9">Et accersito eo, ait: Perspicuum est quod uxor tua sit: cur
          mentitus es eam sororem tuam esse? Respondit: Timui ne morerer propter eam.</ab>
        <ab xml:id="d1e2358" n="10"> Dixitque Abimelech: Quare imposuisti nobis? potuit coire
          quispiam de populo cum uxore tua, et induxeras super nos grande peccatum. Praecepitque
          omni populo, dicens : </ab>
        <ab xml:id="d1e2361" n="11"> Qui tetigerit hominis hujus uxorem, morte morietur.<pc
            ana="#pilcrow"/>
        </ab>
        <ab xml:id="d1e2366" n="12"> Sevit autem Isaac in terra illa, et invenit in ipso anno
          centuplum: benedixitque ei Dominus.</ab>
        <ab xml:id="d1e2369" n="13"> Et locupletatus est homo, et ibat proficiens atque succrescens,
          donec magnus vehementer effectus est : </ab>
        <ab xml:id="d1e2372" n="14"> habuit quoque possessiones ovium et armentorum, et familiae
          plurimum. Ob hoc invidentes ei Palaestini,</ab>
        <ab xml:id="d1e2375" n="15"> omnes puteos, quos foderant servi patris illius Abraham, illo
          tempore obstruxerunt, implentes humo : </ab>
        <ab xml:id="d1e2378" n="16"> in tantum, ut ipse Abimelech diceret ad Isaac: Recede a nobis,
          quoniam potentior nobis factus es valde.</ab>
        <ab xml:id="d1e2381" n="17"> Et ille discedens, ut veniret ad torrentem Gerarae,
          habitaretque ibi,</ab>
        <ab xml:id="d1e2385" n="18"> rursum fodit alios puteos, quos foderant servi patris sui
          Abraham, et quos, illo mortuo, olim obstruxerant Philisthiim: appellavitque eos eisdem
          nominibus quibus ante pater vocaverat.</ab>
        <ab xml:id="d1e2388" n="19"> Foderuntque in torrente, et repererunt aquam vivam.</ab>
        <ab xml:id="d1e2391" n="20"> Sed et ibi jurgium fuit pastorum Gerarae adversus pastores
          Isaac, dicentium: Nostra est aqua, quam ob rem nomen putei ex eo, quod acciderat, vocavit
          Calumniam.</ab>
        <ab xml:id="d1e2394" n="21"> Foderunt autem et alium: et pro illo quoque rixati sunt,
          appellavitque eum Inimicitias.</ab>
        <ab xml:id="d1e2397" n="22"> Profectus inde fodit alium puteum, pro quo non contenderunt : 
          itaque vocavit nomen ejus Latitudo, dicens: Nunc dilatavit nos Dominus, et fecit crescere
          super terram.
        </ab>
        <ab xml:id="d1e2401" n="23"> Ascendit autem ex illo loco in Bersabee,</ab>
        <ab xml:id="d1e2405" n="24"> ubi apparuit ei Dominus in ipsa nocte, dicens: Ego sum Deus
          Abraham patris tui: noli timere, quia ego tecum sum: benedicam tibi, et multiplicabo
          semen tuum propter servum meum Abraham.</ab>
        <ab xml:id="d1e2408" n="25"> Itaque aedificavit ibi altare: et invocato nomine Domini,
          extendit tabernaculum, praecepitque servis suis ut foderent puteum.</ab>
        <ab xml:id="d1e2411" n="26"> Ad quem locum cum venissent de Geraris Abimelech, et Ochozath
          amicus illius, et Phicol dux militum,</ab>
        <ab xml:id="d1e2414" n="27"> locutus est eis Isaac: Quid venistis ad me, hominem quem
          odistis, et expulistis a vobis ?</ab>
        <ab xml:id="d1e2417" n="28"> Qui responderunt: Vidimus tecum esse Dominum, et idcirco nos
          diximus: Sit juramentum inter nos, et ineamus foedus,</ab>
        <ab xml:id="d1e2420" n="29"> ut non facias nobis quidquam mali, sicut et nos nihil tuorum
          attigimus, nec fecimus quod te laederet: sed cum pace dimisimus auctum benedictione
          Domini.</ab>
        <ab xml:id="d1e2424" n="30"> Fecit ergo eis convivium, et post cibum et potum</ab>
        <ab xml:id="d1e2427" n="31"> surgentes mane, juraverunt sibi mutuo: dimisitque eos Isaac
          pacifice in locum suum.</ab>
        <ab xml:id="d1e2430" n="32"> Ecce autem venerunt in ipso die servi Isaac annuntiantes ei de
          puteo, quem foderant, atque dicentes: Invenimus aquam.</ab>
        <ab xml:id="d1e2433" n="33"> Unde appellavit eum Abundantiam: et nomen urbi impositum est
          Bersabee, usque in praesentem diem.</ab>
        <ab xml:id="d1e2436" n="34"> Esau vero quadragenarius duxit uxores, Judith filiam Beeri
          Hethaei, et Basemath filiam Elon ejusdem loci : </ab>
        <ab xml:id="d1e2439" n="35"> quae ambae offenderant animum Isaac et Rebeccae.</ab>
      </div>
      <div xml:id="d1e2443" type="chap" n="27">
        <ab xml:id="d1e2445" n="1">Senuit autem Isaac, et caligaverunt oculi ejus, et videre non
          poterat: vocavitque Esau filium suum majorem, et dixit ei: Fili mi? Qui respondit : 
          Adsum.</ab>
        <ab xml:id="d1e2448" n="2">Cui pater: Vides, inquit, quod senuerim, et ignorem diem mortis
          meae.</ab>
        <ab xml:id="d1e2451" n="3">Sume arma tua, pharetram, et arcum, et egredere foras: cumque
          venatu aliquid apprehenderis,</ab>
        <ab xml:id="d1e2454" n="4">fac mihi inde pulmentum sicut velle me nosti, et affer ut
          comedam: et benedicat tibi anima mea antequam moriar.</ab>
        <ab xml:id="d1e2457" n="5">Quod cum audisset Rebecca, et ille abiisset in agrum ut
          jussionem patris impleret,</ab>
        <ab xml:id="d1e2461" n="6">dixit filio suo Jacob: Audivi patrem tuum loquentem cum Esau
          fratre tuo, et dicentem ei : </ab>
        <ab xml:id="d1e2464" n="7">Affer mihi de venatione tua, et fac cibos ut comedam, et
          benedicam tibi coram Domino antequam moriar.</ab>
        <ab xml:id="d1e2467" n="8">Nunc ergo, fili mi, acquiesce consiliis meis : </ab>
        <ab xml:id="d1e2470" n="9">et pergens ad gregem, affer mihi duos haedos optimos, ut faciam
          ex eis escas patri tuo, quibus libenter vescitur : </ab>
        <ab xml:id="d1e2473" n="10"> quas cum intuleris, et comederit, benedicat tibi priusquam
          moriatur.</ab>
        <ab xml:id="d1e2476" n="11"> Cui ille respondit: Nosti quod Esau frater meus homo pilosus
          sit, et ego lenis : </ab>
        <ab xml:id="d1e2480" n="12"> si attrectaverit me pater meus, et senserit, timeo ne putet me
          sibi voluisse illudere, et inducam super me maledictionem pro benedictione.</ab>
        <ab xml:id="d1e2483" n="13"> Ad quem mater: In me sit, ait, ista maledictio, fili mi : 
          tantum audi vocem meam, et pergens, affer quae dixi.</ab>
        <ab xml:id="d1e2486" n="14"> Abiit, et attulit, deditque matri. Paravit illa cibos, sicut
          velle noverat patrem illius.</ab>
        <ab xml:id="d1e2489" n="15"> Et vestibus Esau valde bonis, quas apud se habebat domi, induit
          eum : </ab>
        <ab xml:id="d1e2492" n="16"> pelliculasque haedorum circumdedit manibus, et colli nuda
          protexit : </ab>
        <ab xml:id="d1e2495" n="17"> deditque pulmentum, et panes, quos coxerat, tradidit.</ab>
        <ab xml:id="d1e2499" n="18"> Quibus illatis, dixit: Pater mi? At ille respondit: Audio.
          Quis es tu, fili mi ?</ab>
        <ab xml:id="d1e2502" n="19"> Dixitque Jacob: Ego sum primogenitus tuus Esau: feci sicut
          praecepisti mihi: surge, sede, et comede de venatione mea, ut benedicat mihi anima
          tua.</ab>
        <ab xml:id="d1e2505" n="20"> Rursumque Isaac ad filium suum: Quomodo, inquit, tam cito
          invenire potuisti, fili mi? Qui respondit: Voluntas Dei fuit ut cito occurreret mihi
          quod volebam.</ab>
        <ab xml:id="d1e2508" n="21"> Dixitque Isaac: Accede huc, ut tangam te, fili mi, et probem
          utrum tu sis filius meus Esau, an non.</ab>
        <ab xml:id="d1e2511" n="22"> Accessit ille ad patrem, et palpato eo, dixit Isaac: Vox
          quidem, vox Jacob est: sed manus, manus sunt Esau.</ab>
        <ab xml:id="d1e2514" n="23"> Et non cognovit eum, quia pilosae manus similitudinem majoris
          expresserant. Benedicens ergo illi,</ab>
        <ab xml:id="d1e2518" n="24"> ait: Tu es filius meus Esau? Respondit: Ego sum.</ab>
        <ab xml:id="d1e2521" n="25"> At ille: Affer mihi, inquit, cibos de venatione tua, fili mi,
          ut benedicat tibi anima mea. Quos cum oblatos comedisset, obtulit ei etiam vinum. Quo
          hausto,</ab>
        <ab xml:id="d1e2524" n="26"> dixit ad eum: Accede ad me, et da mihi osculum, fili mi.</ab>
        <ab xml:id="d1e2527" n="27"> Accessit, et osculatus est eum. Statimque ut sensit
          vestimentorum illius fragrantiam, benedicens illi, ait: [Ecce odor filii mei/ sicut odor
          agri pleni,/ cui benedixit Dominus./</ab>
        <ab xml:id="d1e2530" n="28"> Det tibi Deus de rore caeli/ et de pinguedine terrae/
          abundantiam frumenti et vini./</ab>
        <ab xml:id="d1e2533" n="29"> Et serviant tibi populi,/ et adorent te tribus : / esto dominus
          fratrum tuorum,/ et incurventur ante te filii matris tuae : / qui maledixerit tibi, sit
          ille maledictus,/ et qui benedixerit tibi, benedictionibus repleatur.]
        </ab>
        <ab xml:id="d1e2538" n="30"> Vix Isaac sermonem impleverat, et egresso Jacob foras, venit
          Esau,</ab>
        <ab xml:id="d1e2541" n="31"> coctosque de venatione cibos intulit patri, dicens: Surge,
          pater mi, et comede de venatione filii tui, ut benedicat mihi anima tua.</ab>
        <ab xml:id="d1e2544" n="32"> Dixitque illi Isaac: Quis enim es tu? Qui respondit: Ego sum
          filius tuus primogenitus Esau.</ab>
        <ab xml:id="d1e2547" n="33"> Expavit Isaac stupore vehementi: et ultra quam credi potest
          admirans, ait: Quis igitur ille est qui dudum captam venationem attulit mihi, et comedi
          ex omnibus priusquam tu venires ; benedixique ei, et erit benedictus ?</ab>
        <ab xml:id="d1e2550" n="34"> Auditis Esau sermonibus patris, irrugiit clamore magno: et
          consternatus, ait: Benedic etiam et mihi, pater mi.</ab>
        <ab xml:id="d1e2553" n="35"> Qui ait: Venit germanus tuus fraudulenter, et accepit
          benedictionem tuam.</ab>
        <ab xml:id="d1e2557" n="36"> At ille subjunxit: Juste vocatum est nomen ejus Jacob : 
          supplantavit enim me en altera vice: primogenita mea ante tulit, et nunc secundo
          surripuit benedictionem meam. Rursumque ad patrem: Numquid non reservasti, ait, et mihi
          benedictionem ?</ab>
        <ab xml:id="d1e2560" n="37"> Respondit Isaac: Dominum tuum illum constitui, et omnes
          fratres ejus servituti illius subjugavi ; frumento et vino stabilivi eum: et tibi post
          haec, fili mi, ultra quid faciam ?</ab>
        <ab xml:id="d1e2563" n="38"> Cui Esau: Num unam, inquit, tantum benedictionem habes, pater
         ? mihi quoque obsecro ut benedicas. Cumque ejulatu magno fleret,</ab>
        <ab xml:id="d1e2566" n="39"> motus Isaac, dixit ad eum: [In pinguedine terrae,/ et in rore
          caeli desuper,</ab>
        <ab xml:id="d1e2569" n="40"> erit benedictio tua./ Vives in gladio, et fratri tuo servies : /
          tempusque veniet, cum excutias et solvas jugum ejus de cervicibus tuis.]<pc ana="#pilcrow"
          />
        </ab>
        <ab xml:id="d1e2573" n="41"> Oderat ergo semper Esau Jacob pro benedictione qua benedixerat
          ei pater: dixitque in corde suo: Venient dies luctus patris mei, et occidam Jacob
          fratrem meum.</ab>
        <ab xml:id="d1e2577" n="42"> Nuntiata sunt haec Rebeccae: quae mittens et vocans Jacob
          filium suum, dixit ad eum: Ecce Esau frater tuus minatur ut occidat te.</ab>
        <ab xml:id="d1e2580" n="43"> Nunc ergo, fili mi, audi vocem meam, et consurgens fuge ad
          Laban fratrem meum in Haran : </ab>
        <ab xml:id="d1e2583" n="44"> habitabisque cum eo dies paucos, donec requiescat furor fratris
          tui,</ab>
        <ab xml:id="d1e2586" n="45"> et cesset indignatio ejus, obliviscaturque eorum quae fecisti
          in eum: postea mittam, et adducam te inde huc: cur utroque orbabor filio in uno die
          ?</ab>
        <ab xml:id="d1e2589" n="46"> Dixitque Rebecca ad Isaac: Taedet me vitae meae propter filias
          Heth: si acceperit Jacob uxorem de stirpe hujus terrae, nolo vivere.</ab>
      </div>
      <div xml:id="d1e2593" type="chap" n="28">
        <ab xml:id="d1e2595" n="1">Vocavit itaque Isaac Jacob, et benedixit eum, praecepitque ei
          dicens: Noli accipere conjugem de genere Chanaan : </ab>
        <ab xml:id="d1e2598" n="2">sed vade, et proficiscere in Mesopotamiam Syriae, ad domum
          Bathuel patris matris tuae, et accipe tibi inde uxorem de filiabus Laban avunculi
          tui.</ab>
        <ab xml:id="d1e2601" n="3">Deus autem omnipotens benedicat tibi, et crescere te faciat,
          atque multiplicet, ut sis in turbas populorum.</ab>
        <ab xml:id="d1e2604" n="4">Et det tibi benedictiones Abrahae, et semini tuo post te: ut
          possideas terram peregrinationis tuae, quam pollicitus est avo tuo.</ab>
        <ab xml:id="d1e2607" n="5">Cumque dimisisset eum Isaac, profectus venit in Mesopotamiam
          Syriae ad Laban filium Bathuel Syri, fratrem Rebeccae matris suae.</ab>
        <ab xml:id="d1e2611" n="6">Videns autem Esau quod benedixisset pater suus Jacob, et
          misisset eum in Mesopotamiam Syriae, ut inde uxorem duceret ; et quod post benedictionem
          praecepisset ei, dicens: Non accipies uxorem de filiabus Chanaan : </ab>
        <ab xml:id="d1e2614" n="7">quodque obediens Jacob parentibus suis isset in Syriam : </ab>
        <ab xml:id="d1e2617" n="8">probans quoque quod non libenter aspiceret filias Chanaan pater
          suus : </ab>
        <ab xml:id="d1e2620" n="9">ivit ad Ismaëlem, et duxit uxorem absque iis, quas prius
          habebat, Maheleth filiam Ismaël filii Abraham, sororem Nabaioth.
        </ab>
        <ab xml:id="d1e2624" n="10"> Igitur egressus Jacob de Bersabee, pergebat Haran.</ab>
        <ab xml:id="d1e2627" n="11"> Cumque venisset ad quemdam locum, et vellet in eo requiescere
          post solis occubitum, tulit de lapidibus qui jacebant, et supponens capiti suo, dormivit
          in eodem loco.</ab>
        <ab xml:id="d1e2631" n="12"> Viditque in somnis scalam stantem super terram, et cacumen
          illius tangens caelum: angelos quoque Dei ascendentes et descendentes per eam,</ab>
        <ab xml:id="d1e2634" n="13"> et Dominum innixum scalae dicentem sibi: Ego sum Dominus Deus
          Abraham patris tui, et Deus Isaac: terram, in qua dormis, tibi dabo et semini tuo.</ab>
        <ab xml:id="d1e2637" n="14"> Eritque semen tuum quasi pulvis terrae: dilataberis ad
          occidentem, et orientem, et septentrionem, et meridiem: et benedicentur in te et in
          semine tuo cunctae tribus terrae.</ab>
        <ab xml:id="d1e2640" n="15"> Et ero custos tuus quocumque perrexeris, et reducam te in
          terram hanc: nec dimittam nisi complevero universa quae dixi.</ab>
        <ab xml:id="d1e2643" n="16"> Cumque evigilasset Jacob de somno, ait: Vere Dominus est in
          loco isto, et ego nesciebam.</ab>
        <ab xml:id="d1e2646" n="17"> Pavensque, Quam terribilis est, inquit, locus iste! non est
          hic aliud nisi domus Dei, et porta caeli.</ab>
        <ab xml:id="d1e2650" n="18"> Surgens ergo Jacob mane, tulit lapidem quem supposuerat capiti
          suo, et erexit in titulum, fundens oleum desuper.</ab>
        <ab xml:id="d1e2653" n="19"> Appellavitque nomen urbis Bethel, quae prius Luza
          vocabatur.</ab>
        <ab xml:id="d1e2656" n="20"> Vovit etiam votum, dicens: Si fuerit Deus mecum, et
          custodierit me in via, per quam ego ambulo, et dederit mihi panem ad vescendum, et
          vestimentum ad induendum,</ab>
        <ab xml:id="d1e2659" n="21"> reversusque fuero prospere ad domum patris mei: erit mihi
          Dominus in Deum,</ab>
        <ab xml:id="d1e2662" n="22"> et lapis iste, quem erexi in titulum, vocabitur Domus Dei : 
          cunctorumque quae dederis mihi, decimas offeram tibi.</ab>
      </div>
      <div xml:id="d1e2666" type="chap" n="29">
        <ab xml:id="d1e2668" n="1">Profectus ergo Jacob venit in terram orientalem.</ab>
        <ab xml:id="d1e2671" n="2">Et vidit puteum in agro, tres quoque greges ovium accubantes
          juxta eum: nam ex illo adaquabantur pecora, et os ejus grandi lapide claudebatur.</ab>
        <ab xml:id="d1e2674" n="3">Morisque erat ut cunctis ovibus congregatis devolverent lapidem,
          et refectis gregibus rursum super os putei ponerent.</ab>
        <ab xml:id="d1e2677" n="4">Dixitque ad pastores: Fratres, unde estis? Qui responderunt : 
          De Haran.</ab>
        <ab xml:id="d1e2680" n="5">Quos interrogans, Numquid, ait, nostis Laban filium Nachor ?
          Dixerunt: Novimus.</ab>
        <ab xml:id="d1e2684" n="6">Sanusne est? inquit. Valet, inquiunt: et ecce Rachel filia
          ejus venit cum grege suo.</ab>
        <ab xml:id="d1e2687" n="7">Dixitque Jacob: Adhuc multum diei superest, nec est tempus ut
          reducantur ad caulas greges: date ante potum ovibus, et sic eas ad pastum reducite.</ab>
        <ab xml:id="d1e2690" n="8">Qui responderunt: Non possumus, donec omnia pecora
          congregentur, et amoveamus lapidem de ore putei, ut adaquemus greges.</ab>
        <ab xml:id="d1e2693" n="9">Adhuc loquebantur, et ecce Rachel veniebat cum ovibus patris sui
         : nam gregem ipsa pascebat.</ab>
        <ab xml:id="d1e2696" n="10"> Quam cum vidisset Jacob, et sciret consobrinam suam, ovesque
          Laban avunculi sui, amovit lapidem quo puteus claudebatur.</ab>
        <ab xml:id="d1e2699" n="11"> Et adaquato grege, osculatus est eam: et elevata voce
          flevit,</ab>
        <ab xml:id="d1e2703" n="12"> et indicavit ei quod frater esset patris sui, et filius
          Rebeccae: at illa festinans nuntiavit patri suo.</ab>
        <ab xml:id="d1e2706" n="13"> Qui cum audisset venisse Jacob filium sororis suae, cucurrit
          obviam ei: complexusque eum, et in oscula ruens, duxit in domum suam. Auditis autem
          causis itineris,</ab>
        <ab xml:id="d1e2709" n="14"> respondit: Os meum es, et caro mea. Et postquam impleti sunt
          dies mensis unius,</ab>
        <ab xml:id="d1e2712" n="15"> dixit ei: Num quia frater meus es, gratis servies mihi? dic
          quid mercedis accipias.
        </ab>
        <ab xml:id="d1e2716" n="16"> Habebat vero duas filias: nomen majoris Lia, minor vero
          appellabatur Rachel.</ab>
        <ab xml:id="d1e2719" n="17"> Sed Lia lippis erat oculis: Rachel decora facie, et venusto
          aspectu.</ab>
        <ab xml:id="d1e2723" n="18"> Quam diligens Jacob, ait: Serviam tibi pro Rachel filia tua
          minore, septem annis.</ab>
        <ab xml:id="d1e2726" n="19"> Respondit Laban: Melius est ut tibi eam dem quam alteri viro : 
          mane apud me.</ab>
        <ab xml:id="d1e2729" n="20"> Servivit ergo Jacob pro Rachel septem annis: et videbantur
          illi pauci dies prae amoris magnitudine.</ab>
        <ab xml:id="d1e2732" n="21"> Dixitque ad Laban: Da mihi uxorem meam: quia jam tempus
          impletum est, ut ingrediar ad illam.</ab>
        <ab xml:id="d1e2735" n="22"> Qui vocatis multis amicorum turbis ad convivium, fecit
          nuptias.</ab>
        <ab xml:id="d1e2738" n="23"> Et vespere Liam filiam suam introduxit ad eum,</ab>
        <ab xml:id="d1e2742" n="24"> dans ancillam filiae, Zelpham nomine. Ad quam cum ex more Jacob
          fuisset ingressus, facto mane vidit Liam : </ab>
        <ab xml:id="d1e2745" n="25"> et dixit ad socerum suum: Quid est quod facere voluisti ?
          nonne pro Rachel servivi tibi? quare imposuisti mihi ?</ab>
        <ab xml:id="d1e2748" n="26"> Respondit Laban: Non est in loco nostro consuetudinis, ut
          minores ante tradamus ad nuptias.</ab>
        <ab xml:id="d1e2751" n="27"> Imple hebdomadam dierum hujus copulae: et hanc quoque dabo
          tibi pro opere quo serviturus es mihi septem annis aliis.</ab>
        <ab xml:id="d1e2754" n="28"> Acquievit placito: et hebdomada transacta, Rachel duxit uxorem
          : </ab>
        <ab xml:id="d1e2757" n="29"> cui pater servam Balam tradiderat.</ab>
        <ab xml:id="d1e2761" n="30"> Tandemque potitus optatis nuptiis, amorem sequentis priori
          praetulit, serviens apud eum septem annis aliis.
        </ab>
        <ab xml:id="d1e2765" n="31"> Videns autem Dominus quod despiceret Liam, aperuit vulvam ejus,
          sorore sterili permanente.</ab>
        <ab xml:id="d1e2768" n="32"> Quae conceptum genuit filium, vocavitque nomen ejus Ruben,
          dicens: Vidit Dominus humilitatem meam: nunc amabit me vir meus.</ab>
        <ab xml:id="d1e2771" n="33"> Rursumque concepit et peperit filium, et ait: Quoniam audivit
          me Dominus haberi contemptui, dedit etiam istum mihi ; vocavitque nomen ejus Simeon.</ab>
        <ab xml:id="d1e2774" n="34"> Concepitque tertio, et genuit alium filium: dixitque: Nunc
          quoque copulabitur mihi maritus meus: eo quod pepererim ei tres filios: et idcirco
          appellavit nomen ejus Levi.</ab>
        <ab xml:id="d1e2777" n="35"> Quarto concepit, et peperit filium, et ait: Modo confitebor
          Domino, et ob hoc vocavit eum Judam: cessavitque parere.</ab>
      </div>
      <div xml:id="d1e2782" type="chap" n="30">
        <ab xml:id="d1e2784" n="1">Cernens autem Rachel quod infecunda esset, invidit sorori suae,
          et ait marito suo: Da mihi liberos, alioquin moriar.</ab>
        <ab xml:id="d1e2787" n="2">Cui iratus respondit Jacob: Num pro Deo ego sum, qui privavit
          te fructu ventris tui ?</ab>
        <ab xml:id="d1e2790" n="3">At illa: Habeo, inquit, famulam Balam: ingredere ad illam, ut
          pariat super genua mea, et habeam ex illa filios.</ab>
        <ab xml:id="d1e2793" n="4">Deditque illi Balam in conjugium: quae,</ab>
        <ab xml:id="d1e2796" n="5">ingresso ad se viro, concepit, et peperit filium.</ab>
        <ab xml:id="d1e2800" n="6">Dixitque Rachel: Judicavit mihi Dominus, et exaudivit vocem
          meam, dans mihi filium, et idcirco appellavit nomen ejus Dan.</ab>
        <ab xml:id="d1e2803" n="7">Rursumque Bala concipiens, peperit alterum,</ab>
        <ab xml:id="d1e2806" n="8">pro quo ait Rachel: Comparavit me Deus cum sorore mea, et
          invalui: vocavitque eum Nephthali.</ab>
        <ab xml:id="d1e2809" n="9">Sentiens Lia quod parere desiisset, Zelpham ancillam suam marito
          tradidit.</ab>
        <ab xml:id="d1e2812" n="10"> Qua post conceptum edente filium,</ab>
        <ab xml:id="d1e2815" n="11"> dixit: Feliciter, et idcirco vocavit nomen ejus Gad.</ab>
        <ab xml:id="d1e2819" n="12"> Peperit quoque Zelpha alterum.</ab>
        <ab xml:id="d1e2822" n="13"> Dixitque Lia: Hoc pro beatitudine mea: beatam quippe me
          dicent mulieres: propterea appellavit eum Aser.</ab>
        <ab xml:id="d1e2825" n="14"> Egressus autem Ruben tempore messis triticeae in agrum, reperit
          mandragoras, quas matri Liae detulit. Dixitque Rachel: Da mihi partem de mandragoris
          filii tui.</ab>
        <ab xml:id="d1e2828" n="15"> Illa respondit: Parumne tibi videtur quod praeripueris maritum
          mihi, nisi etiam mandragoras filii mei tuleris? Ait Rachel: Dormiat tecum hac nocte pro
          mandragoris filii tui.</ab>
        <ab xml:id="d1e2831" n="16"> Redeuntique ad vesperam Jacob de agro, egressa est in occursum
          ejus Lia, et Ad me, inquit, intrabis: quia mercede conduxi te pro mandragoris filii mei.
          Dormivitque cum ea nocte illa.</ab>
        <ab xml:id="d1e2834" n="17"> Et exaudivit Deus preces ejus, concepitque et peperit filium
          quintum,</ab>
        <ab xml:id="d1e2838" n="18"> et ait: Dedit Deus mercedem mihi, quia dedi ancillam meam viro
          meo: appellavitque nomen ejus Issachar.</ab>
        <ab xml:id="d1e2841" n="19"> Rursum Lia concipiens, peperit sextum filium,</ab>
        <ab xml:id="d1e2844" n="20"> et ait: Dotavit me Deus dote bona: etiam hac vice mecum erit
          maritus meus, eo quod genuerim ei sex filios: et idcirco appellavit nomen ejus
          Zabulon.</ab>
        <ab xml:id="d1e2847" n="21"> Post quem peperit filiam, nomine Dinam.</ab>
        <ab xml:id="d1e2850" n="22"> Recordatus quoque Dominus Rachelis, exaudivit eam, et aperuit
          vulvam ejus.</ab>
        <ab xml:id="d1e2853" n="23"> Quae concepit, et peperit filium, dicens: Abstulit Deus
          opprobrium meum.</ab>
        <ab xml:id="d1e2857" n="24"> Et vocavit nomen ejus Joseph, dicens: Addat mihi Dominus
          filium alterum.</ab>
        <ab xml:id="d1e2860" n="25"> Nato autem Joseph, dixit Jacob socero suo: Dimitte me ut
          revertar in patriam, et ad terram meam.</ab>
        <ab xml:id="d1e2863" n="26"> Da mihi uxores, et liberos meos, pro quibus servivi tibi, ut
          abeam: tu nosti servitutem qua servivi tibi.
        </ab>
        <ab xml:id="d1e2867" n="27"> Ait illi Laban: Inveniam gratiam in conspectu tuo, experimento
          didici, quia benedixerit mihi Deus propter te : </ab>
        <ab xml:id="d1e2870" n="28"> constitue mercedem tuam quam dem tibi.</ab>
        <ab xml:id="d1e2873" n="29"> At ille respondit: Tu nosti quomodo servierim tibi, et quanta
          in manibus meis fuerit possessio tua.</ab>
        <ab xml:id="d1e2877" n="30"> Modicum habuisti antequam venirem ad te, et nunc dives effectus
          es: benedixitque tibi Dominus ad introitum meum. Justum est igitur ut aliquando provideam
          etiam domui meae.</ab>
        <ab xml:id="d1e2880" n="31"> Dixitque Laban: Quid tibi dabo? At ille ait: Nihil volo : 
          sed si feceris quod postulo, iterum pascam, et custodiam pecora tua.</ab>
        <ab xml:id="d1e2883" n="32"> Gyra omnes greges tuos, et separa cunctas oves varias, et
          sparso vellere ; quodcumque furvum, et maculosum, variumque fuerit, tam in ovibus quam in
          capris, erit merces mea.</ab>
        <ab xml:id="d1e2886" n="33"> Respondebitque mihi cras justitia mea, quando placiti tempus
          advenerit coram te: et omnia quae non fuerint varia, et maculosa, et furva, tam in ovibus
          quam in capris, furti me arguent.</ab>
        <ab xml:id="d1e2889" n="34"> Dixitque Laban: Gratum habeo quod petis.</ab>
        <ab xml:id="d1e2892" n="35"> Et separavit in die illa capras, et oves, et hircos, et arietes
          varios, atque maculosos: cunctum autem gregem unicolorem, id est albi et nigri velleris,
          tradidit in manu filiorum suorum.</ab>
        <ab xml:id="d1e2896" n="36"> Et posuit spatium itineris trium dierum inter se et generum,
          qui pascebat reliquos greges ejus.</ab>
        <ab xml:id="d1e2899" n="37"> Tollens ergo Jacob virgas populeas virides, et amygdalinas, et
          ex platanis, ex parte decorticavit eas: detractisque corticibus, in his, quae spoliata
          fuerant, candor apparuit: illa vero quae integra fuerant, viridia permanserunt: atque in
          hunc modum color effectus est varius.</ab>
        <ab xml:id="d1e2902" n="38"> Posuitque eas in canalibus, ubi effundebatur aqua: ut cum
          venissent greges ad bibendum, ante oculos haberent virgas, et in aspectu earum
          conciperent.</ab>
        <ab xml:id="d1e2905" n="39"> Factumque est ut in ipso calore coitus, oves intuerentur
          virgas, et parerent maculosa, et varia, et diverso colore respersa.</ab>
        <ab xml:id="d1e2908" n="40"> Divisitque gregem Jacob, et posuit virgas in canalibus ante
          oculos arietum: erant autem alba et nigra quaeque, Laban ; cetera vero, Jacob, separatis
          inter se gregibus.</ab>
        <ab xml:id="d1e2911" n="41"> Igitur quando primo tempore ascendebantur oves, ponebat Jacob
          virgas in canalibus aquarum ante oculos arietum et ovium, ut in earum contemplatione
          conciperent : </ab>
        <ab xml:id="d1e2915" n="42"> quando vero serotina admissura erat, et conceptus extremus, non
          ponebat eas. Factaque sunt ea quae erant serotina, Laban: et quae primi temporis,
          Jacob.</ab>
        <ab xml:id="d1e2918" n="43"> Ditatusque est homo ultra modum, et habuit greges multos,
          ancillas et servos, camelos et asinos.</ab>
      </div>
      <div xml:id="d1e2922" type="chap" n="31">
        <ab xml:id="d1e2924" n="1">Postquam autem audivit verba filiorum Laban dicentium: Tulit
          Jacob omnia quae fuerunt patris nostri, et de illius facultate ditatus, factus est
          inclytus : </ab>
        <ab xml:id="d1e2927" n="2">animadvertit quoque faciem Laban, quod non esset erga se sicut
          heri et nudiustertius,</ab>
        <ab xml:id="d1e2930" n="3">maxime dicente sibi Domino: Revertere in terram patrum tuorum,
          et ad generationem tuam, eroque tecum.</ab>
        <ab xml:id="d1e2933" n="4">Misit, et vocavit Rachel et Liam in agrum, ubi pascebat
          greges,</ab>
        <ab xml:id="d1e2936" n="5">dixitque eis: Video faciem patris vestri quod non sit erga me
          sicut heri et nudiustertius: Deus autem patris mei fuit mecum.</ab>
        <ab xml:id="d1e2940" n="6">Et ipsae nostis quod totis viribus meis servierim patri
          vestro.</ab>
        <ab xml:id="d1e2943" n="7">Sed et pater vester circumvenit me et mutavit mercedem meam
          decem vicibus: et tamen non dimisit eum Deus ut noceret mihi.</ab>
        <ab xml:id="d1e2946" n="8">Si quando dixit: Variae erunt mercedes tuae: pariebant omnes
          oves varios foetus ; quando vero e contrario, ait: Alba quaeque accipies pro mercede : 
          omnes greges alba pepererunt.</ab>
        <ab xml:id="d1e2949" n="9">Tulitque Deus substantiam patris vestri, et dedit mihi.</ab>
        <ab xml:id="d1e2952" n="10"> Postquam enim conceptus ovium tempus advenerat, levavi oculos
          meos, et vidi in somnis ascendentes mares super feminas, varios et maculosos, et
          diversorum colorum.</ab>
        <ab xml:id="d1e2955" n="11"> Dixitque angelus Dei ad me in somnis: Jacob? Et ego respondi
         : Adsum.</ab>
        <ab xml:id="d1e2959" n="12"> Qui ait: Leva oculos tuos, et vide universos masculos
          ascendentes super feminas, varios, maculosos, atque respersos. Vidi enim omnia quae fecit
          tibi Laban.</ab>
        <ab xml:id="d1e2962" n="13"> Ego sum Deus Bethel, ubi unxisti lapidem, et votum vovisti
          mihi. Nunc ergo surge, et egredere de terra hac, revertens in terram nativitatis
          tuae.</ab>
        <ab xml:id="d1e2965" n="14"> Responderuntque Rachel et Lia: Numquid habemus residui
          quidquam in facultatibus et haereditate domus patris nostri ?</ab>
        <ab xml:id="d1e2968" n="15"> nonne quasi alienas reputavit nos, et vendidit, comeditque
          pretium nostrum ?</ab>
        <ab xml:id="d1e2971" n="16"> Sed Deus tulit opes patris nostri, et eas tradidit nobis, ac
          filiis nostris: unde omnia quae praecepit tibi Deus, fac.</ab>
        <ab xml:id="d1e2974" n="17"> Surrexit itaque Jacob, et impositis liberis ac conjugibus suis
          super camelos, abiit.</ab>
        <ab xml:id="d1e2978" n="18"> Tulitque omnem substantiam suam, et greges, et quidquid in
          Mesopotamia acquisierat, pergens ad Isaac patrem suum in terram Chanaan.<pc ana="#pilcrow"
          />
        </ab>
        <ab xml:id="d1e2982" n="19"> Eo tempore ierat Laban ad tondendas oves, et Rachel furata est
          idola patris sui.</ab>
        <ab xml:id="d1e2985" n="20"> Noluitque Jacob confiteri socero suo quod fugeret.</ab>
        <ab xml:id="d1e2988" n="21"> Cumque abiisset tam ipse quam omnia quae juris sui erant, et
          amne transmisso pergeret contra montem Galaad,</ab>
        <ab xml:id="d1e2991" n="22"> nuntiatum est Laban die tertio quod fugeret Jacob.</ab>
        <ab xml:id="d1e2994" n="23"> Qui, assumptis fratribus suis, persecutus est eum diebus septem
         : et comprehendit eum in monte Galaad.</ab>
        <ab xml:id="d1e2998" n="24"> Viditque in somnis dicentem sibi Deum: Cave ne quidquam aspere
          loquaris contra Jacob.</ab>
        <ab xml:id="d1e3001" n="25"> Jamque Jacob extenderat in monte tabernaculum: cumque ille
          consecutus fuisset eum cum fratribus suis, in eodem monte Galaad fixit tentorium.</ab>
        <ab xml:id="d1e3004" n="26"> Et dixit ad Jacob: Quare ita egisti, ut clam me abigeres
          filias meas quasi captivas gladio ?</ab>
        <ab xml:id="d1e3007" n="27"> cur ignorante me fugere voluisti, nec indicare mihi, ut
          prosequerer te cum gaudio, et canticis, et tympanis, et citharis ?</ab>
        <ab xml:id="d1e3010" n="28"> Non es passus ut oscularer filios meos et filias: stulte
          operatus es: et nunc quidem</ab>
        <ab xml:id="d1e3013" n="29"> valet manus mea reddere tibi malum: sed Deus patris vestri
          heri dixit mihi: Cave ne loquaris contra Jacob quidquam durius.</ab>
        <ab xml:id="d1e3017" n="30"> Esto, ad tuos ire cupiebas, et desiderio erat tibi domus patris
          tui: cur furatus es deos meos ?</ab>
        <ab xml:id="d1e3020" n="31"> Respondit Jacob: Quod inscio te profectus sum, timui ne
          violenter auferres filias tuas.</ab>
        <ab xml:id="d1e3023" n="32"> Quod autem furti me arguis: apud quemcumque inveneris deos
          tuos, necetur coram fratribus nostris: scrutare, quidquid tuorum apud me inveneris, et
          aufer. Haec dicens, ignorabat quod Rachel furata esset idola.</ab>
        <ab xml:id="d1e3026" n="33"> Ingressus itaque Laban tabernaculum Jacob, et Liae, et
          utriusque famulae, non invenit. Cumque intrasset tentorium Rachelis,</ab>
        <ab xml:id="d1e3029" n="34"> illa festinans abscondit idola subter stramenta cameli, et
          sedit desuper: scrutantique omne tentorium, et nihil invenienti,</ab>
        <ab xml:id="d1e3032" n="35"> ait: Ne irascatur dominus meus quod coram te assurgere nequeo
         : quia juxta consuetudinem feminarum nunc accidit mihi: sic delusa sollicitudo quaerentis
          est.</ab>
        <ab xml:id="d1e3036" n="36"> Tumensque Jacob, cum jurgio ait: Quam ob culpam meam, et ob
          quod peccatum meum sic exarsisti post me,</ab>
        <ab xml:id="d1e3039" n="37"> et scrutatus es omnem supellectilem meam? quid invenisti de
          cuncta substantia domus tuae? pone hic coram fratribus meis, et fratribus tuis, et
          judicent inter me et te.</ab>
        <ab xml:id="d1e3042" n="38"> Idcirco viginti annis fui tecum? oves tuae et caprae steriles
          non fuerunt, arietes gregis tui non comedi : </ab>
        <ab xml:id="d1e3045" n="39"> nec captum a bestia ostendi tibi, ego damnum omne reddebam : 
          quidquid furto peribat, a me exigebas : </ab>
        <ab xml:id="d1e3048" n="40"> die noctuque aestu urebar, et gelu, fugiebatque somnus ab
          oculis meis.</ab>
        <ab xml:id="d1e3051" n="41"> Sicque per viginti annos in domo tua servivi tibi, quatuordecim
          pro filiabus, et sex pro gregibus tuis: immutasti quoque mercedem meam decem
          vicibus.</ab>
        <ab xml:id="d1e3055" n="42"> Nisi Deus patris mei Abraham, et timor Isaac affuisset mihi,
          forsitan modo nudum me dimisisses: afflictionem meam et laborem manuum mearum respexit
          Deus, et arguit te heri.
        </ab>
        <ab xml:id="d1e3059" n="43"> Respondit ei Laban: Filiae meae et filii, et greges tui, et
          omnia quae cernis, mea sunt: quid possum facere filiis et nepotibus meis ?</ab>
        <ab xml:id="d1e3062" n="44"> Veni ergo, et ineamus foedus, ut sit in testimonium inter me et
          te.</ab>
        <ab xml:id="d1e3065" n="45"> Tulit itaque Jacob lapidem, et erexit illum in titulum : </ab>
        <ab xml:id="d1e3068" n="46"> dixitque fratribus suis: Afferte lapides. Qui congregantes
          fecerunt tumulum, comederuntque super eum : </ab>
        <ab xml:id="d1e3071" n="47"> quem vocavit Laban Tumulum testis: et Jacob, Acervum
          testimonii, uterque juxta proprietatem linguae suae.</ab>
        <ab xml:id="d1e3075" n="48"> Dixitque Laban: Tumulus iste erit testis inter me et te hodie,
          et idcirco appellatum est nomen ejus Galaad, id est, Tumulus testis.</ab>
        <ab xml:id="d1e3078" n="49"> Intueatur et judicet Dominus inter nos quando recesserimus a
          nobis,</ab>
        <ab xml:id="d1e3081" n="50"> si afflixeris filias meas, et si introduxeris alias uxores
          super eas: nullus sermonis nostri testis est absque Deo, qui praesens respicit.</ab>
        <ab xml:id="d1e3084" n="51"> Dixitque rursus ad Jacob: En tumulus hic, et lapis quem erexi
          inter me et te,</ab>
        <ab xml:id="d1e3087" n="52"> testis erit: tumulus, inquam, iste et lapis sint in
          testimonium, si aut ego transiero illum pergens ad te, aut tu praeterieris, malum mihi
          cogitans.</ab>
        <ab xml:id="d1e3090" n="53"> Deus Abraham, et Deus Nachor, judicet inter nos, Deus patris
          eorum. Juravit ergo Jacob per timorem patris sui Isaac : </ab>
        <ab xml:id="d1e3094" n="54"> immolatisque victimis in monte, vocavit fratres suos ut ederent
          panem. Qui cum comedissent, manserunt ibi : </ab>
        <ab xml:id="d1e3097" n="55"> Laban vero de nocte consurgens, osculatus est filios, et filias
          suas, et benedixit illis: reversusque est in locum suum.</ab>
      </div>
      <div xml:id="d1e3101" type="chap" n="32">
        <ab xml:id="d1e3103" n="1">Jacob quoque abiit itinere quo coeperat: fueruntque ei obviam
          angeli Dei.</ab>
        <ab xml:id="d1e3106" n="2">Quos cum vidisset, ait: Castra Dei sunt haec: et appellavit
          nomen loci illius Mahanaim, id est, Castra.</ab>
        <ab xml:id="d1e3109" n="3">Misit autem et nuntios ante se ad Esau fratrem suum in terram
          Seir, in regionem Edom : </ab>
        <ab xml:id="d1e3112" n="4">praecepitque eis, dicens: Sic loquimini domino meo Esau: Haec
          dicit frater tuus Jacob: Apud Laban peregrinatus sum, et fui usque in praesentem
          diem.</ab>
        <ab xml:id="d1e3115" n="5">Habeo boves, et asinos, et oves, et servos, et ancillas : 
          mittoque nunc legationem ad dominum meum, ut inveniam gratiam in conspectu tuo.</ab>
        <ab xml:id="d1e3119" n="6">Reversique sunt nuntii ad Jacob, dicentes: Venimus ad Esau
          fratrem tuum, et ecce properat tibi in occursum cum quadringentis viris.</ab>
        <ab xml:id="d1e3122" n="7">Timuit Jacob valde: et perterritus divisit populum qui secum
          erat, greges quoque et oves, et boves, et camelos, in duas turmas,</ab>
        <ab xml:id="d1e3125" n="8">dicens: Si venerit Esau ad unam turmam, et percusserit eam,
          alia turma, quae relicta est, salvabitur.</ab>
        <ab xml:id="d1e3128" n="9">Dixitque Jacob: Deus patris mei Abraham, et Deus patris mei
          Isaac: Domine qui dixisti mihi: Revertere in terram tuam, et in locum nativitatis tuae,
          et benefaciam tibi : </ab>
        <ab xml:id="d1e3131" n="10"> minor sum cunctis miserationibus tuis, et veritate tua quam
          explevisti servo tuo. In baculo meo transivi Jordanem istum: et nunc cum duabus turmis
          regredior.</ab>
        <ab xml:id="d1e3134" n="11"> Erue me de manu fratris mei Esau, quia valde eum timeo: ne
          forte veniens percutiat matrem cum filiis.</ab>
        <ab xml:id="d1e3138" n="12"> Tu locutus es quod benefaceres mihi, et dilatares semen meum
          sicut arenam maris, quae prae multitudine numerari non potest.</ab>
        <ab xml:id="d1e3141" n="13"> Cumque dormisset ibi nocte illa, separavit de his quae habebat,
          munera Esau fratri suo,</ab>
        <ab xml:id="d1e3144" n="14"> capras ducentas, hircos viginti, oves ducentas, et arietes
          viginti,</ab>
        <ab xml:id="d1e3147" n="15"> camelos foetas cum pullis suis triginta, vaccas quadraginta, et
          tauros viginti, asinas viginti et pullos earum decem.</ab>
        <ab xml:id="d1e3150" n="16"> Et misit per manus servorum suorum singulos seorsum greges,
          dixitque pueris suis: Antecedite me, et sit spatium inter gregem et gregem.</ab>
        <ab xml:id="d1e3153" n="17"> Et praecepit priori, dicens: Si obvium habueris fratrem meum
          Esau, et interrogaverit te: Cujus es? aut, Quo vadis? aut, Cujus sunt ista quae
          sequeris ?</ab>
        <ab xml:id="d1e3157" n="18"> respondebis: Servi tui Jacob, munera misit domino meo Esau,
          ipse quoque post nos venit.</ab>
        <ab xml:id="d1e3160" n="19"> Similiter dedit mandata secundo, et tertio, et cunctis qui
          sequebantur greges, dicens: Iisdem verbis loquimini ad Esau cum inveneritis eum.</ab>
        <ab xml:id="d1e3163" n="20"> Et addetis: Ipse quoque servus tuus Jacob iter nostrum
          insequitur. Dixit enim: Placabo illum muneribus quae praecedunt, et postea videbo illum : 
          forsitan propitiabitur mihi.</ab>
        <ab xml:id="d1e3166" n="21"> Praecesserunt itaque munera ante eum, ipse vero mansit nocte
          illa in castris.
        </ab>
        <ab xml:id="d1e3170" n="22"> Cumque mature surrexisset, tulit duas uxores suas, et totidem
          famulas cum undecim filiis, et transivit vadum Jaboc.</ab>
        <ab xml:id="d1e3173" n="23"> Traductisque omnibus quae ad se pertinebant,</ab>
        <ab xml:id="d1e3177" n="24"> mansit solus: et ecce vir luctabatur cum eo usque mane.</ab>
        <ab xml:id="d1e3180" n="25"> Qui cum videret quod eum superare non posset, tetigit nervum
          femoris ejus, et statim emarcuit.</ab>
        <ab xml:id="d1e3183" n="26"> Dixitque ad eum: Dimitte me: jam enim ascendit aurora.
          Respondit: Non dimittam te, nisi benedixeris mihi.</ab>
        <ab xml:id="d1e3186" n="27"> Ait ergo: Quod nomen est tibi? Respondit: Jacob.</ab>
        <ab xml:id="d1e3189" n="28"> At ille: Nequaquam, inquit, Jacob appellabitur nomen tuum, sed
          Israël: quoniam si contra Deum fortis fuisti, quanto magis contra homines praevalebis
          ?</ab>
        <ab xml:id="d1e3192" n="29"> Interrogavit eum Jacob: Dic mihi, quo appellaris nomine ?
          Respondit: Cur quaeris nomen meum? Et benedixit ei in eodem loco.</ab>
        <ab xml:id="d1e3196" n="30"> Vocavitque Jacob nomen loci illius Phanuel, dicens: Vidi Deum
          facie ad faciem, et salva facta est anima mea.</ab>
        <ab xml:id="d1e3199" n="31"> Ortusque est ei statim sol, postquam transgressus est Phanuel : 
          ipse vero claudicabat pede.</ab>
        <ab xml:id="d1e3202" n="32"> Quam ob causam non comedunt nervum filii Israël, qui emarcuit
          in femore Jacob, usque in praesentem diem: eo quod tetigerit nervum femoris ejus, et
          obstupuerit.</ab>
      </div>
      <div xml:id="d1e3206" type="chap" n="33">
        <ab xml:id="d1e3208" n="1">Elevans autem Jacob oculos suos, vidit venientem Esau, et cum eo
          quadringentos viros: divisitque filios Liae et Rachel, ambarumque famularum : </ab>
        <ab xml:id="d1e3211" n="2">et posuit utramque ancillam, et liberos earum, in principio : 
          Liam vero, et filios ejus, in secundo loco: Rachel autem et Joseph novissimos.</ab>
        <ab xml:id="d1e3214" n="3">Et ipse progrediens adoravit pronus in terram septies, donec
          appropinquaret frater ejus.</ab>
        <ab xml:id="d1e3217" n="4">Currens itaque Esau obviam fratri suo, amplexatus est eum : 
          stringensque collum ejus, et osculans flevit.</ab>
        <ab xml:id="d1e3220" n="5">Levatisque oculis, vidit mulieres et parvulos earum, et ait : 
          Quid sibi volunt isti? et si ad te pertinent? Respondit: Parvuli sunt quos donavit mihi
          Deus servo tuo.</ab>
        <ab xml:id="d1e3224" n="6">Et appropinquantes ancillae et filii earum, incurvati sunt.</ab>
        <ab xml:id="d1e3227" n="7">Accessit quoque Lia cum pueris suis: et cum similiter
          adorassent, extremi Joseph et Rachel adoraverunt.</ab>
        <ab xml:id="d1e3230" n="8">Dixitque Esau: Quaenam sunt istae turmae quas obviam habui ?
          Respondit: Ut invenirem gratiam coram domino meo.</ab>
        <ab xml:id="d1e3233" n="9">At ille ait: Habeo plurima, frater mi, sint tua tibi.</ab>
        <ab xml:id="d1e3236" n="10"> Dixitque Jacob: Noli ita, obsecro: sed si inveni gratiam in
          oculis tuis, accipe munusculum de manibus meis. Sic enim vidi faciem tuam, quasi viderim
          vultum Dei: esto mihi propitius,</ab>
        <ab xml:id="d1e3239" n="11"> et suscipe benedictionem quam attuli tibi, et quam donavit mihi
          Deus tribuens omnia. Vix fratre compellente, suscipiens,</ab>
        <ab xml:id="d1e3243" n="12"> ait: Gradiamur simul, eroque socius itineris tui.</ab>
        <ab xml:id="d1e3246" n="13"> Dixitque Jacob: Nosti, domine mi, quod parvulos habeam
          teneros, et oves, et boves foetas mecum: quas si plus in ambulando fecero laborare,
          morientur una die cuncti greges.</ab>
        <ab xml:id="d1e3249" n="14"> Praecedat dominus meus ante servum suum: et ego sequar
          paulatim vestigia ejus, sicut videro parvulos meos posse, donec veniam ad dominum meum in
          Seir.</ab>
        <ab xml:id="d1e3252" n="15"> Respondit Esau: Oro te, ut de populo qui mecum est, saltem
          socii remaneant viae tuae. Non est, inquit, necesse: hoc uno tantum indigeo, ut inveniam
          gratiam in conspectu tuo, domine mi.</ab>
        <ab xml:id="d1e3255" n="16"> Reversus est itaque illo die Esau itinere quo venerat in
          Seir.</ab>
        <ab xml:id="d1e3258" n="17"> Et Jacob venit in Socoth: ubi aedificata domo et fixis
          tentoriis appellavit nomen loci illius Socoth, id est, Tabernacula.</ab>
        <ab xml:id="d1e3262" n="18"> Transivitque in Salem urbem Sichimorum, quae est in terra
          Chanaan, postquam reversus est de Mesopotamia Syriae: et habitavit juxta oppidum.</ab>
        <ab xml:id="d1e3265" n="19"> Emitque partem agri, in qua fixerat tabernacula, a filiis Hemor
          patris Sichem centum agnis.</ab>
        <ab xml:id="d1e3268" n="20"> Et erecto ibi altari, invocavit super illud fortissimum Deum
          Israël.</ab>
      </div>
      <div xml:id="d1e3272" type="chap" n="34">
        <ab xml:id="d1e3274" n="1">Egressa est autem Dina filia Liae ut videret mulieres regionis
          illius.</ab>
        <ab xml:id="d1e3277" n="2">Quam cum vidisset Sichem filius Hemor Hevaei, princeps terrae
          illius, adamavit eam: et rapuit, et dormivit cum illa, vi opprimens virginem.</ab>
        <ab xml:id="d1e3280" n="3">Et conglutinata est anima ejus cum ea, tristemque delinivit
          blanditiis.</ab>
        <ab xml:id="d1e3283" n="4">Et pergens ad Hemor patrem suum: Accipe, inquit, mihi puellam
          hanc conjugem.</ab>
        <ab xml:id="d1e3286" n="5">Quod cum audisset Jacob absentibus filiis, et in pastu pecorum
          occupatis, siluit donec redirent.
        </ab>
        <ab xml:id="d1e3291" n="6">Egresso autem Hemor patre Sichem ut loqueretur ad Jacob,</ab>
        <ab xml:id="d1e3294" n="7">ecce filii ejus veniebant de agro: auditoque quod acciderat,
          irati sunt valde, eo quod foedam rem operatus esset in Israël et, violata filia Jacob, rem
          illicitam perpetrasset.</ab>
        <ab xml:id="d1e3297" n="8">Locutus est itaque Hemor ad eos: Sichem filii mei adhaesit
          anima filiae vestrae: date eam illi uxorem : </ab>
        <ab xml:id="d1e3300" n="9">et jungamus vicissim connubia: filias vestras tradite nobis, et
          filias nostras accipite,</ab>
        <ab xml:id="d1e3303" n="10"> et habitate nobiscum: terra in potestate vestra est : 
          exercete, negotiamini, et possidete eam.</ab>
        <ab xml:id="d1e3306" n="11"> Sed et Sichem ad patrem et ad fratres ejus ait: Inveniam
          gratiam coram vobis: et quaecumque statueritis, dabo : </ab>
        <ab xml:id="d1e3310" n="12"> augete dotem, et munera postulate, et libenter tribuam quod
          petieritis: tantum date mihi puellam hanc uxorem.</ab>
        <ab xml:id="d1e3313" n="13"> Responderunt filii Jacob Sichem et patri ejus in dolo,
          saevientes ob stuprum sororis : </ab>
        <ab xml:id="d1e3316" n="14"> Non possumus facere quod petitis, nec dare sororem nostram
          homini incircumciso: quod illicitum et nefarium est apud nos.</ab>
        <ab xml:id="d1e3319" n="15"> Sed in hoc valebimus foederari, si volueritis esse similes
          nostri, et circumcidatur in vobis omne masculini sexus ;</ab>
        <ab xml:id="d1e3322" n="16"> tunc dabimus et accipiemus mutuo filias vestras ac nostras: et
          habitabimus vobiscum, erimusque unus populus.</ab>
        <ab xml:id="d1e3325" n="17"> Si autem circumcidi nolueritis, tollemus filiam nostram, et
          recedemus.</ab>
        <ab xml:id="d1e3329" n="18"> Placuit oblatio eorum Hemor, et Sichem filio ejus,</ab>
        <ab xml:id="d1e3332" n="19"> nec distulit adolescens quin statim quod petebatur expleret : 
          amabat enim puellam valde, et ipse erat inclytus in omni domo patris sui.</ab>
        <ab xml:id="d1e3335" n="20"> Ingressique portam urbis, locuti sunt ad populum : </ab>
        <ab xml:id="d1e3338" n="21"> Viri isti pacifici sunt, et volunt habitare nobiscum : 
          negotientur in terra, et exerceant eam, quae spatiosa et lata cultoribus indiget: filias
          eorum accipiemus uxores, et nostras illis dabimus.</ab>
        <ab xml:id="d1e3341" n="22"> Unum est quo differtur tantum bonum: si circumcidamus masculos
          nostros, ritum gentis imitantes.</ab>
        <ab xml:id="d1e3344" n="23"> Et substantia eorum, et pecora, et cuncta quae possident,
          nostra erunt: tantum in hoc acquiescamus, et habitantes simul, unum efficiemus
          populum.</ab>
        <ab xml:id="d1e3348" n="24"> Assensique sunt omnes, circumcisis cunctis maribus.<pc
            ana="#pilcrow"/>
        </ab>
        <ab xml:id="d1e3352" n="25"> Et ecce, die tertio, quando gravissimus vulnerum dolor est : 
          arreptis duo filii Jacob, Simeon et Levi fratres Dinae, gladiis, ingressi sunt urbem
          confidenter: interfectisque omnibus masculis,</ab>
        <ab xml:id="d1e3355" n="26"> Hemor et Sichem pariter necaverunt, tollentes Dinam de domo
          Sichem sororem suam.</ab>
        <ab xml:id="d1e3358" n="27"> Quibus egressis, irruerunt super occisos ceteri filii Jacob : 
          et depopulati sunt urbem in ultionem stupri.</ab>
        <ab xml:id="d1e3361" n="28"> Oves eorum, et armenta, et asinos, cunctaque vastantes quae in
          domibus et in agris erant,</ab>
        <ab xml:id="d1e3364" n="29"> parvulos quoque eorum et uxores duxerunt captivas.</ab>
        <ab xml:id="d1e3368" n="30"> Quibus patratis audacter, Jacob dixit ad Simeon et Levi : 
          Turbastis me, et odiosum fecistis me Chananaeis, et Pherezaeis habitatoribus terrae hujus
         : nos pauci sumus ; illi congregati percutient me, et delebor ego, et domus mea.</ab>
        <ab xml:id="d1e3371" n="31"> Responderunt: Numquid ut scorto abuti debuere sorore nostra
          ?</ab>
      </div>
      <div xml:id="d1e3375" type="chap" n="35">
        <ab xml:id="d1e3377" n="1">Interea locutus est Deus ad Jacob: Surge, et ascende Bethel, et
          habita ibi, facque altare Deo qui apparuit tibi quando fugiebas Esau fratrem tuum.</ab>
        <ab xml:id="d1e3380" n="2">Jacob vero convocata omni domo sua, ait: Abjicite deos alienos
          qui in medio vestri sunt, et mundamini, ac mutate vestimenta vestra.</ab>
        <ab xml:id="d1e3383" n="3">Surgite, et ascendamus in Bethel, ut faciamus ibi altare Deo : 
          qui exaudivit me in die tribulationis meae, et socius fuit itineris mei.</ab>
        <ab xml:id="d1e3386" n="4">Dederunt ergo ei omnes deos alienos quos habebant, et inaures
          quae erant in auribus eorum: at ille infodit ea subter terebinthum, quae est post urbem
          Sichem.</ab>
        <ab xml:id="d1e3389" n="5">Cumque profecti essent, terror Dei invasit omnes per circuitum
          civitates, et non sunt ausi persequi recedentes.</ab>
        <ab xml:id="d1e3393" n="6">Venit igitur Jacob Luzam, quae est in terra Chanaan, cognomento
          Bethel: ipse et omnis populus cum eo.</ab>
        <ab xml:id="d1e3396" n="7">Aedificavitque ibi altare, et appellavit nomen loci illius,
          Domus Dei: ibi enim apparuit ei Deus cum fugeret fratrem suum.</ab>
        <ab xml:id="d1e3399" n="8">Eodem tempore mortua est Debora nutrix Rebeccae, et sepulta est
          ad radices Bethel subter quercum: vocatumque est nomen loci illius, Quercus fletus.</ab>
        <ab xml:id="d1e3402" n="9">Apparuit autem iterum Deus Jacob postquam reversus est de
          Mesopotamia Syriae, benedixitque ei</ab>
        <ab xml:id="d1e3405" n="10"> dicens: Non vocaberis ultra Jacob, sed Israël erit nomen tuum.
          Et appellavit eum Israël,</ab>
        <ab xml:id="d1e3408" n="11"> dixitque ei: Ego Deus omnipotens: cresce, et multiplicare : 
          gentes et populi nationum ex te erunt, reges de lumbis tuis egredientur,</ab>
        <ab xml:id="d1e3412" n="12"> terramque quam dedi Abraham et Isaac, dabo tibi et semini tuo
          post te.</ab>
        <ab xml:id="d1e3415" n="13"> Et recessit ab eo.</ab>
        <ab xml:id="d1e3418" n="14"> Ille vero erexit titulum lapideum in loco quo locutus fuerat ei
          Deus: libans super eum libamina, et effundens oleum : </ab>
        <ab xml:id="d1e3421" n="15"> vocansque nomen loci illius Bethel.
        </ab>
        <ab xml:id="d1e3425" n="16"> Egressus autem inde, venit verno tempore ad terram quae ducit
          Ephratam: in qua cum parturiret Rachel,</ab>
        <ab xml:id="d1e3428" n="17"> ob difficultatem partus periclitari coepit. Dixitque ei
          obstetrix: Noli timere, quia et hunc habebis filium.</ab>
        <ab xml:id="d1e3432" n="18"> Egrediente autem anima prae dolore, et imminente jam morte,
          vocavit nomen filii sui Benomi, id est, Filius doloris mei: pater vero appellavit eum
          Benjamin, id est, Filius dextrae.</ab>
        <ab xml:id="d1e3435" n="19"> Mortua est ergo Rachel, et sepulta est in via quae ducit
          Ephratam, haec est Bethlehem.</ab>
        <ab xml:id="d1e3438" n="20"> Erexitque Jacob titulum super sepulchrum ejus: hic est titulus
          monumenti Rachel, usque in praesentem diem.</ab>
        <ab xml:id="d1e3441" n="21"> Egressus inde, fixit tabernaculum trans Turrem gregis.</ab>
        <ab xml:id="d1e3444" n="22"> Cumque habitaret in illa regione, abiit Ruben, et dormivit cum
          Bala concubina patris sui: quod illum minime latuit. Erant autem filii Jacob
          duodecim.</ab>
        <ab xml:id="d1e3447" n="23"> Filii Liae: primogenitus Ruben, et Simeon, et Levi, et Judas,
          et Issachar, et Zabulon.</ab>
        <ab xml:id="d1e3451" n="24"> Filii Rachel: Joseph et Benjamin.</ab>
        <ab xml:id="d1e3454" n="25"> Filii Balae ancillae Rachelis: Dan et Nephthali.</ab>
        <ab xml:id="d1e3457" n="26"> Filii Zelphae ancillae Liae: Gad et Aser: hi sunt filii
          Jacob, qui nati sunt ei in Mesopotamia Syriae.
        </ab>
        <ab xml:id="d1e3461" n="27"> Venit etiam ad Isaac patrem suum in Mambre, civitatem Arbee,
          haec est Hebron, in qua peregrinatus est Abraham et Isaac.</ab>
        <ab xml:id="d1e3464" n="28"> Et completi sunt dies Isaac centum octoginta annorum.</ab>
        <ab xml:id="d1e3467" n="29"> Consumptusque aetate mortuus est: et appositus est populo suo
          senex et plenus dierum: et sepelierunt eum Esau et Jacob filii sui.</ab>
      </div>
      <div xml:id="d1e3472" type="chap" n="36">
        <ab xml:id="d1e3474" n="1">Hae sunt autem generationes Esau, ipse est Edom.</ab>
        <ab xml:id="d1e3477" n="2">Esau accepit uxores de filiabus Chanaan: Ada filiam Elon
          Hethaei, et Oolibama filiam Anae filiae Sebeon Hevaei : </ab>
        <ab xml:id="d1e3480" n="3">Basemath quoque filiam Ismaël sororem Nabaioth.</ab>
        <ab xml:id="d1e3483" n="4">Peperit autem Ada Eliphaz: Basemath genuit Rahuel : </ab>
        <ab xml:id="d1e3486" n="5">Oolibama genuit Jehus et Ihelon et Core. Hi filii Esau qui nati
          sunt ei in terra Chanaan.</ab>
        <ab xml:id="d1e3490" n="6">Tulit autem Esau uxores suas et filios et filias, et omnem
          animam domus suae, et substantiam, et pecora, et cuncta quae habere poterat in terra
          Chanaan: et abiit in alteram regionem, recessitque a fratre suo Jacob.</ab>
        <ab xml:id="d1e3493" n="7">Divites enim erant valde, et simul habitare non poterant: nec
          sustinebat eos terra peregrinationis eorum prae multitudine gregum.</ab>
        <ab xml:id="d1e3496" n="8">Habitavitque Esau in monte Seir, ipse est Edom.</ab>
        <ab xml:id="d1e3499" n="9">Hae autem sunt generationes Esau patris Edom in monte Seir,</ab>
        <ab xml:id="d1e3502" n="10"> et haec nomina filiorum ejus: Eliphaz filius Ada uxoris Esau : 
          Rahuel quoque filius Basemath uxoris ejus.</ab>
        <ab xml:id="d1e3505" n="11"> Fueruntque Eliphaz filii: Theman, Omar, Sepho, et Gatham, et
          Cenez.</ab>
        <ab xml:id="d1e3509" n="12"> Erat autem Thamna concubina Eliphaz filii Esau: quae peperit
          ei Amalech. Hi sunt filii Ada uxoris Esau.</ab>
        <ab xml:id="d1e3512" n="13"> Filii autem Rahuel: Nahath et Zara, Samma et Meza: hi filii
          Basemath uxoris Esau.</ab>
        <ab xml:id="d1e3515" n="14"> Isti quoque erant filii Oolibama filiae Anae filiae Sebeon,
          uxoris Esau, quos genuit ei, Jehus et Ihelon et Core.</ab>
        <ab xml:id="d1e3518" n="15"> Hi duces filiorum Esau: filii Eliphaz primogeniti Esau: dux
          Theman, dux Omra, dux Sepho, dux Cenez,</ab>
        <ab xml:id="d1e3521" n="16"> dux Core, dux Gathan, dux Amalech. Hi filii Eliphaz in terra
          Edom, et hi filii Ada.</ab>
        <ab xml:id="d1e3524" n="17"> Hi quoque filii Rahuel filii Esau: dux Nahath, dux Zara, dux
          Samma, dux Meza: hi autem duces Rahuel in terra Edom: isti filii Basemath uxoris
          Esau.</ab>
        <ab xml:id="d1e3528" n="18"> Hi autem filii Oolibama uxoris Esau: dux Jehus, dux Ihelon,
          dux Core: hi duces Oolibama filiae Anae uxoris Esau.</ab>
        <ab xml:id="d1e3531" n="19"> Isti sunt filii Esau, et hi duces eorum: ipse est Edom.</ab>
        <ab xml:id="d1e3534" n="20"> Isti sunt filii Seir Horraei, habitatores terrae: Lotan, et
          Sobal, et Sebeon, et Ana,</ab>
        <ab xml:id="d1e3537" n="21"> et Dison, et Eser, et Disan: hi duces Horraei, filii Seir in
          terra Edom.</ab>
        <ab xml:id="d1e3540" n="22"> Facti sunt autem filii Lotan: Hori et Heman. Erat autem soror
          Lotan, Thamna.</ab>
        <ab xml:id="d1e3543" n="23"> Et isti filii Sobal: Alvan et Manahat et Ebal, et Sepho et
          Onam.</ab>
        <ab xml:id="d1e3547" n="24"> Et hi filii Sebeon: Aja et Ana. Iste est Ana qui invenit aquas
          calidas in solitudine, cum pasceret asinos Sebeon patris sui : </ab>
        <ab xml:id="d1e3550" n="25"> habuitque filium Dison, et filiam Oolibama.</ab>
        <ab xml:id="d1e3553" n="26"> Et isti filii Dison: Hamdan, et Eseban, et Jethram, et
          Charan.</ab>
        <ab xml:id="d1e3556" n="27"> Hi quoque filii Eser: Balaan, et Zavan, et Acan.</ab>
        <ab xml:id="d1e3559" n="28"> Habuit autem filios Disan: Hus et Aram.</ab>
        <ab xml:id="d1e3562" n="29"> Hi duces Horraeorum: dux Lotan, dux Sobal, dux Sebeon, dux
          Ana,</ab>
        <ab xml:id="d1e3566" n="30"> dux Dison, dux Eser, dux Disan: isti duces Horraeorum qui
          imperaverunt in terra Seir.</ab>
        <ab xml:id="d1e3569" n="31"> Reges autem qui regnaverunt in terra Edom antequam haberent
          regem filii Israël, fuerunt hi : </ab>
        <ab xml:id="d1e3572" n="32"> Bela filius Beor, nomenque urbis ejus Denaba.</ab>
        <ab xml:id="d1e3575" n="33"> Mortuus est autem Bela, et regnavit pro eo Jobab filius Zarae
          de Bosra.</ab>
        <ab xml:id="d1e3578" n="34"> Cumque mortuus esset Jobab, regnavit pro eo Husam de terra
          Themanorum.</ab>
        <ab xml:id="d1e3581" n="35"> Hoc quoque mortuo, regnavit pro eo Adad filius Badad, qui
          percussit Madian in regione Moab: et nomen urbis ejus Avith.</ab>
        <ab xml:id="d1e3585" n="36"> Cumque mortuus esset Adad, regnavit pro eo Semla de
          Masreca.</ab>
        <ab xml:id="d1e3588" n="37"> Hoc quoque mortuo regnavit pro eo Saul de fluvio Rohoboth.</ab>
        <ab xml:id="d1e3591" n="38"> Cumque et hic obiisset, successit in regnum Balanan filius
          Achobor.</ab>
        <ab xml:id="d1e3594" n="39"> Isto quoque mortuo regnavit pro eo Adar, nomenque urbis ejus
          Phau: et appellabatur uxor ejus Meetabel, filia Matred filiae Mezaab.</ab>
        <ab xml:id="d1e3597" n="40"> Haec ergo nomina ducum Esau in cognationibus, et locis, et
          vocabulis suis: dux Thamna, dux Alva, dux Jetheth,</ab>
        <ab xml:id="d1e3600" n="41"> dux Oolibama, dux Ela, dux Phinon,</ab>
        <ab xml:id="d1e3604" n="42"> dux Cenez, dux Theman, dux Mabsar,</ab>
        <ab xml:id="d1e3607" n="43"> dux Magdiel, dux Hiram: hi duces Edom habitantes in terra
          imperii sui, ipse est Esau pater Idumaeorum.</ab>
      </div>
      <div xml:id="d1e3611" type="chap" n="37">
        <ab xml:id="d1e3613" n="1">Habitavit autem Jacob in terra Chanaan, in qua pater suus
          peregrinatus est.</ab>
        <ab xml:id="d1e3616" n="2">Et hae sunt generationes ejus: Joseph cum sedecim esset
          annorum, pascebat gregem cum fratribus suis adhuc puer: et erat cum filiis Balae et
          Zelphae uxorum patris sui: accusavitque fratres suos apud patrem crimine pessimo.</ab>
        <ab xml:id="d1e3619" n="3">Israël autem diligebat Joseph super omnes filios suos, eo quod
          in senectute genuisset eum: fecitque ei tunicam polymitam.</ab>
        <ab xml:id="d1e3622" n="4">Videntes autem fratres ejus quod a patre plus cunctis filiis
          amaretur, oderant eum, nec poterant ei quidquam pacifice loqui.</ab>
        <ab xml:id="d1e3625" n="5">Accidit quoque ut visum somnium referret fratribus suis: quae
          causa majoris odii seminarium fuit.</ab>
        <ab xml:id="d1e3629" n="6">Dixitque ad eos: Audite somnium meum quod vidi : </ab>
        <ab xml:id="d1e3632" n="7">putabam nos ligare manipulos in agro: et quasi consurgere
          manipulum meum, et stare, vestrosque manipulos circumstantes adorare manipulum meum.</ab>
        <ab xml:id="d1e3635" n="8">Responderunt fratres ejus: Numquid rex noster eris? aut
          subjiciemur ditioni tuae? Haec ergo causa somniorum atque sermonum, invidiae et odii
          fomitem ministravit.</ab>
        <ab xml:id="d1e3638" n="9">Aliud quoque vidit somnium, quod narrans fratribus, ait: Vidi
          per somnium, quasi solem, et lunam, et stellas undecim adorare me.</ab>
        <ab xml:id="d1e3641" n="10"> Quod cum patri suo, et fratribus retulisset, increpavit eum
          pater suus, et dixit: Quid sibi vult hoc somnium quod vidisti? num ego et mater tua, et
          fratres tui adorabimus te super terram ?</ab>
        <ab xml:id="d1e3644" n="11"> Invidebant ei igitur fratres sui: pater vero rem tacitus
            considerabat.
        </ab>
        <ab xml:id="d1e3649" n="12"> Cumque fratres illius in pascendis gregibus patris morarentur
          in Sichem,</ab>
        <ab xml:id="d1e3652" n="13"> dixit ad eum Israël: Fratres tui pascunt oves in Sichimis : 
          veni, mittam te ad eos. Quo respondente,</ab>
        <ab xml:id="d1e3655" n="14"> Praesto sum, ait ei: Vade, et vide si cuncta prospera sint
          erga fratres tuos, et pecora: et renuntia mihi quid agatur. Missus de valle Hebron, venit
          in Sichem : </ab>
        <ab xml:id="d1e3658" n="15"> invenitque eum vir errantem in agro, et interrogavit quid
          quaereret.</ab>
        <ab xml:id="d1e3661" n="16"> At ille respondit: Fratres meos quaero: indica mihi ubi
          pascant greges.</ab>
        <ab xml:id="d1e3664" n="17"> Dixitque ei vir: Recesserunt de loco isto: audivi autem eos
          dicentes: Eamus in Dothain. Perrexit ergo Joseph post fratres suos, et invenit eos in
          Dothain.</ab>
        <ab xml:id="d1e3668" n="18"> Qui cum vidissent eum procul, antequam accederet ad eos,
          cogitaverunt illum occidere : </ab>
        <ab xml:id="d1e3671" n="19"> et mutuo loquebantur: Ecce somniator venit : </ab>
        <ab xml:id="d1e3674" n="20"> venite, occidamus eum, et mittamus in cisternam veterem : 
          dicemusque: Fera pessima devoravit eum: et tunc apparebit quid illi prosint somnia
          sua.</ab>
        <ab xml:id="d1e3677" n="21"> Audiens autem hoc Ruben, nitebatur liberare eum de manibus
          eorum, et dicebat : </ab>
        <ab xml:id="d1e3680" n="22"> Non interficiatis animam ejus, nec effundatis sanguinem: sed
          projicite eum in cisternam hanc, quae est in solitudine, manusque vestras servate innoxias
         : hoc autem dicebat, volens eripere eum de manibus eorum, et reddere patri suo.</ab>
        <ab xml:id="d1e3683" n="23"> Confestim igitur ut pervenit ad fratres suos, nudaverunt eum
          tunica talari et polymita : </ab>
        <ab xml:id="d1e3687" n="24"> miseruntque eum in cisternam veterem, quae non habebat
          aquam.</ab>
        <ab xml:id="d1e3690" n="25"> Et sedentes ut comederent panem, viderunt Ismaëlitas viatores
          venire de Galaad, et camelos eorum portantes aromata, et resinam, et stacten in
          Aegyptum.</ab>
        <ab xml:id="d1e3693" n="26"> Dixit ergo Judas fratribus suis: Quid nobis prodest si
          occiderimus fratrem nostrum, et celaverimus sanguinem ipsius ?</ab>
        <ab xml:id="d1e3696" n="27"> melius est ut venundetur Ismaëlitis, et manus nostrae non
          polluantur: frater enim et caro nostra est. Acquieverunt fratres sermonibus illius.</ab>
        <ab xml:id="d1e3699" n="28"> Et praetereuntibus Madianitis negotiatoribus, extrahentes eum
          de cisterna, vendiderunt eum Ismaëlitis, viginti argenteis: qui duxerunt eum in
          Aegyptum.</ab>
        <ab xml:id="d1e3702" n="29"> Reversusque Ruben ad cisternam, non invenit puerum : </ab>
        <ab xml:id="d1e3706" n="30"> et scissis vestibus pergens ad fratres suos, ait: Puer non
          comparet, et ego quo ibo ?</ab>
        <ab xml:id="d1e3709" n="31"> Tulerunt autem tunicam ejus, et in sanguine haedi, quem
          occiderant, tinxerunt : </ab>
        <ab xml:id="d1e3712" n="32"> mittentes qui ferrent ad patrem, et dicerent: Hanc invenimus : 
          vide utrum tunica filii tui sit, an non.</ab>
        <ab xml:id="d1e3715" n="33"> Quam cum agnovisset pater, ait: Tunica filii mei est: fera
          pessima comedit eum, bestia devoravit Joseph.</ab>
        <ab xml:id="d1e3718" n="34"> Scissisque vestibus, indutus est cilicio, lugens filium suum
          multo tempore.</ab>
        <ab xml:id="d1e3721" n="35"> Congregatis autem cunctis liberis ejus ut lenirent dolorem
          patris, noluit consolationem accipere, sed ait: Descendam ad filium meum lugens in
          infernum. Et illo perseverante in fletu,</ab>
        <ab xml:id="d1e3725" n="36"> Madianitae vendiderunt Joseph in Aegypto Putiphari eunucho
          Pharaonis, magistro militum.</ab>
      </div>
      <div xml:id="d1e3729" type="chap" n="38">
        <ab xml:id="d1e3731" n="1">Eodem tempore, descendens Judas a fratribus suis, divertit ad
          virum Odollamitem, nomine Hiram.</ab>
        <ab xml:id="d1e3734" n="2">Viditque ibi filiam hominis Chananaei, vocabulo Sue: et accepta
          uxore, ingressus est ad eam.</ab>
        <ab xml:id="d1e3737" n="3">Quae concepit, et peperit filium, et vocavit nomen ejus
          Her.</ab>
        <ab xml:id="d1e3740" n="4">Rursumque concepto foetu, natum filium vocavit Onan.</ab>
        <ab xml:id="d1e3743" n="5">Tertium quoque peperit: quem appellavit Sela ; quo nato, parere
          ultra cessavit.</ab>
        <ab xml:id="d1e3747" n="6">Dedit autem Judas uxorem primogenito suo Her, nomine
          Thamar.</ab>
        <ab xml:id="d1e3750" n="7">Fuit quoque Her primogenitus Judae nequam in conspectu Domini : 
          et ab eo occisus est.</ab>
        <ab xml:id="d1e3753" n="8">Dixit ergo Judas ad Onan filium suum: Ingredere uxorem fratris
          tui, et sociare illi, ut suscites semen fratri tuo.</ab>
        <ab xml:id="d1e3756" n="9">Ille sciens non sibi nasci filios, introiens ad uxorem fratris
          sui, semen fundebat in terram, ne liberi fratris nomine nascerentur.</ab>
        <ab xml:id="d1e3759" n="10"> Et idcirco percussit eum Dominus, quod rem detestabilem
          faceret.</ab>
        <ab xml:id="d1e3762" n="11"> Quam ob rem dixit Judas Thamar nurui suae: Esto vidua in domo
          patris tui, donec crescat Sela filius meus: timebat enim ne et ipse moreretur, sicut
          fratres ejus. Quae abiit, et habitavit in domo patris sui.</ab>
        <ab xml:id="d1e3766" n="12"> Evolutis autem multis diebus, mortua est filia Sue uxor Judae : 
          qui, post luctum consolatione suscepta, ascendebat ad tonsores ovium suarum, ipse et Hiras
          opilio gregis Odollamites, in Thamnas.</ab>
        <ab xml:id="d1e3769" n="13"> Nuntiatumque est Thamar quod socer illius ascenderet in Thamnas
          ad tondendas oves.</ab>
        <ab xml:id="d1e3772" n="14"> Quae, depositis viduitatis vestibus, assumpsit theristrum: et
          mutato habitu, sedit in bivio itineris, quod ducit Thamnam: eo quod crevisset Sela, et
          non eum accepisset maritum.</ab>
        <ab xml:id="d1e3775" n="15"> Quam cum vidisset Judas, suspicatus est esse meretricem : 
          operuerat enim vultum suum, ne agnosceretur.</ab>
        <ab xml:id="d1e3778" n="16"> Ingrediensque ad eam, ait: Dimitte me ut coëam tecum : 
          nesciebat enim quod nurus sua esset. Qua respondente: Quid dabis mihi ut fruaris
          concubitu meo ?</ab>
        <ab xml:id="d1e3781" n="17"> dixit: Mittam tibi haedum de gregibus. Rursumque illa dicente
         : Patiar quod vis, si dederis mihi arrhabonem, donec mittas quod polliceris.</ab>
        <ab xml:id="d1e3785" n="18"> Ait Judas: Quid tibi vis pro arrhabone dari? Respondit : 
          Annulum tuum, et armillam, et baculum quem manu tenes. Ad unum igitur coitum mulier
          concepit,</ab>
        <ab xml:id="d1e3788" n="19"> et surgens abiit: depositoque habitu quem sumpserat, induta
          est viduitatis vestibus.</ab>
        <ab xml:id="d1e3791" n="20"> Misit autem Judas haedum per pastorem suum Odollamitem, ut
          reciperet pignus quod dederat mulieri: qui cum non invenisset eam,</ab>
        <ab xml:id="d1e3794" n="21"> interrogavit homines loci illius: Ubi est mulier quae sedebat
          in bivio? Respondentibus cunctis: Non fuit in loco ista meretrix.</ab>
        <ab xml:id="d1e3797" n="22"> Reversus est ad Judam, et dixit ei: Non inveni eam: sed et
          homines loci illius dixerunt mihi, numquam sedisse ibi scortum.</ab>
        <ab xml:id="d1e3800" n="23"> Ait Judas: Habeat sibi, certe mendacii arguere nos non potest,
          ego misi haedum quem promiseram: et tu non invenisti eam.</ab>
        <ab xml:id="d1e3804" n="24"> Ecce autem post tres menses nuntiaverunt Judae, dicentes : 
          Fornicata est Thamar nurus tua, et videtur uterus illius intumescere. Dixitque Judas : 
          Producite eam ut comburatur.</ab>
        <ab xml:id="d1e3807" n="25"> Quae cum duceretur ad poenam, misit ad socerum suum, dicens : 
          De viro, cujus haec sunt, concepi: cognosce cujus sit annulus, et armilla, et
          baculus.</ab>
        <ab xml:id="d1e3810" n="26"> Qui, agnitis muneribus, ait: Justior me est: quia non tradidi
          eam Sela filio meo. Attamen ultra non cognovit eam.</ab>
        <ab xml:id="d1e3813" n="27"> Instante autem partu, apparuerunt gemini in utero: atque in
          ipsa effusione infantium unus protulit manum, in qua obstetrix ligavit coccinum, dicens
          : </ab>
        <ab xml:id="d1e3816" n="28"> Iste egredietur prior.</ab>
        <ab xml:id="d1e3819" n="29"> Illo vero retrahente manum, egressus est alter: dixitque
          mulier: Quare divisa est propter te maceria? et ob hanc causam, vocavit nomen ejus
          Phares.</ab>
        <ab xml:id="d1e3823" n="30"> Postea egressus est frater ejus, in cujus manu erat coccinum : 
          quem appellavit Zara.</ab>
      </div>
      <div xml:id="d1e3827" type="chap" n="39">
        <ab xml:id="d1e3829" n="1">Igitur Joseph ductus est in Aegyptum, emitque eum Putiphar
          eunuchus Pharaonis, princeps exercitus, vir aegyptius, de manu Ismaëlitarum, a quibus
          perductus erat.</ab>
        <ab xml:id="d1e3832" n="2">Fuitque Dominus cum eo, et erat vir in cunctis prospere agens : 
          habitavitque in domo domini sui,</ab>
        <ab xml:id="d1e3835" n="3">qui optime noverat Dominum esse cum eo, et omnia, quae gerebat,
          ab eo dirigi in manu illius.</ab>
        <ab xml:id="d1e3838" n="4">Invenitque Joseph gratiam coram domino suo, et ministrabat ei : 
          a quo praepositus omnibus gubernabat creditam sibi domum, et universa quae ei tradita
          fuerant : </ab>
        <ab xml:id="d1e3841" n="5">benedixitque Dominus domui Aegyptii propter Joseph, et
          multiplicavit tam in aedibus quam in agris cunctam ejus substantiam : </ab>
        <ab xml:id="d1e3845" n="6">nec quidquam aliud noverat, nisi panem quo vescebatur. Erat
          autem Joseph pulchra facie, et decorus aspectu.</ab>
        <ab xml:id="d1e3848" n="7">Post multos itaque dies injecit domina sua oculos suos in
          Joseph, et ait: Dormi mecum.</ab>
        <ab xml:id="d1e3851" n="8">Qui nequaquam acquiescens operi nefario, dixit ad eam: Ecce
          dominus meus, omnibus mihi traditis, ignorat quid habeat in domo sua : </ab>
        <ab xml:id="d1e3854" n="9">nec quidquam est quod non in mea sit potestate, vel non
          tradiderit mihi, praeter te, quae uxor ejus es: quomodo ergo possum hoc malum facere, et
          peccare in Deum meum ?</ab>
        <ab xml:id="d1e3857" n="10"> Hujuscemodi verbis per singulos dies, et mulier molesta erat
          adolescenti: et ille recusabat stuprum.</ab>
        <ab xml:id="d1e3860" n="11"> Accidit autem quadam die ut intraret Joseph domum, et operis
          quippiam absque arbitris faceret : </ab>
        <ab xml:id="d1e3864" n="12"> et illa, apprehensa lacinia vestimenti ejus, diceret: Dormi
          mecum. Qui relicto in manu ejus pallio fugit, et egressus est foras.</ab>
        <ab xml:id="d1e3867" n="13"> Cumque vidisset mulier vestem in manibus suis, et se esse
          contemptam,</ab>
        <ab xml:id="d1e3870" n="14"> vocavit ad se homines domus suae, et ait ad eos: En introduxit
          virum hebraeum, ut illuderet nobis: ingressus est ad me, ut coiret mecum: cumque ego
          succlamassem,</ab>
        <ab xml:id="d1e3873" n="15"> et audisset vocem meam, reliquit pallium quod tenebam, et fugit
          foras.</ab>
        <ab xml:id="d1e3876" n="16"> In argumentum ergo fidei retentum pallium ostendit marito
          revertenti domum,</ab>
        <ab xml:id="d1e3879" n="17"> et ait: Ingressus est ad me servus hebraeus quem adduxisti, ut
          illuderet mihi : </ab>
        <ab xml:id="d1e3883" n="18"> cumque audisset me clamare, reliquit pallium quod tenebam, et
          fugit foras.</ab>
        <ab xml:id="d1e3886" n="19"> His auditis dominus, et nimium credulus verbis conjugis, iratus
          est valde : </ab>
        <ab xml:id="d1e3889" n="20"> tradiditque Joseph in carcerem, ubi vincti regis
          custodiebantur, et erat ibi clausus.
        </ab>
        <ab xml:id="d1e3893" n="21"> Fuit autem Dominus cum Joseph, et misertus illius dedit ei
          gratiam in conspectu principis carceris.</ab>
        <ab xml:id="d1e3896" n="22"> Qui tradidit in manu illius universos vinctos qui in custodia
          tenebantur: et quidquid fiebat, sub ipso erat.</ab>
        <ab xml:id="d1e3899" n="23"> Nec noverat aliquid, cunctis ei creditis: Dominus enim erat
          cum illo, et omnia opera ejus dirigebat.</ab>
      </div>
      <div xml:id="d1e3903" type="chap" n="40">
        <ab xml:id="d1e3905" n="1">His ita gestis, accidit ut peccarent duo eunuchi, pincerna regis
          Aegypti, et pistor, domino suo.</ab>
        <ab xml:id="d1e3908" n="2">Iratusque contra eos Pharao (nam alter pincernis praeerat, alter
          pistoribus),</ab>
        <ab xml:id="d1e3911" n="3">misit eos in carcerem principis militum, in quo erat vinctus et
          Joseph.</ab>
        <ab xml:id="d1e3914" n="4">At custos carceris tradidit eos Joseph, qui et ministrabat eis : 
          aliquantulum temporis fluxerat, et illi in custodia tenebantur.</ab>
        <ab xml:id="d1e3917" n="5">Videruntque ambo somnium nocte una, juxta interpretationem
          congruam sibi : </ab>
        <ab xml:id="d1e3921" n="6">ad quos cum introisset Joseph mane, et vidisset eos
          tristes,</ab>
        <ab xml:id="d1e3924" n="7">sciscitatus est eos, dicens: Cur tristior est hodie solito
          facies vestra ?</ab>
        <ab xml:id="d1e3927" n="8">Qui responderunt: Somnium vidimus, et non est qui interpretetur
          nobis. Dixitque ad eos Joseph: Numquid non Dei est interpretatio? referte mihi quid
          videritis.</ab>
        <ab xml:id="d1e3930" n="9">Narravit prior, praepositus pincernarum, somnium suum: Videbam
          coram me vitem,</ab>
        <ab xml:id="d1e3933" n="10"> in qua erant tres propagines, crescere paulatim in gemmas, et
          post flores uvas maturescere : </ab>
        <ab xml:id="d1e3936" n="11"> calicemque Pharaonis in manu mea: tuli ergo uvas, et expressi
          in calicem quem tenebam, et tradidi poculum Pharaoni.</ab>
        <ab xml:id="d1e3940" n="12"> Respondit Joseph: Haec est interpretatio somnii: tres
          propagines, tres adhuc dies sunt : </ab>
        <ab xml:id="d1e3943" n="13"> post quos recordabitur Pharao ministerii tui, et restituet te
          in gradum pristinum: dabisque ei calicem juxta officium tuum, sicut ante facere
          consueveras.</ab>
        <ab xml:id="d1e3946" n="14"> Tantum memento mei, cum bene tibi fuerit, et facias mecum
          misericordiam: ut suggeras Pharaoni ut educat me de isto carcere : </ab>
        <ab xml:id="d1e3949" n="15"> quia furto sublatus sum de terra Hebraeorum, et hic innocens in
          lacum missus sum.</ab>
        <ab xml:id="d1e3952" n="16"> Videns pistorum magister quod prudenter somnium dissolvisset,
          ait: Et ego vidi somnium: quod tria canistra farinae haberem super caput meum : </ab>
        <ab xml:id="d1e3955" n="17"> et in uno canistro quod erat excelsius, portare me omnes cibos
          qui fiunt arte pistoria, avesque comedere ex eo.</ab>
        <ab xml:id="d1e3959" n="18"> Respondit Joseph: Haec est interpretatio somnii: tria
          canistra, tres adhuc dies sunt : </ab>
        <ab xml:id="d1e3962" n="19"> post quos auferet Pharao caput tuum, ac suspendet te in cruce,
          et lacerabunt volucres carnes tuas.</ab>
        <ab xml:id="d1e3965" n="20"> Exinde dies tertius natalitius Pharaonis erat: qui faciens
          grande convivium pueris suis, recordatus est inter epulas magistri pincernarum, et
          pistorum principis.</ab>
        <ab xml:id="d1e3968" n="21"> Restituitque alterum in locum suum, ut porrigeret ei poculum
          : </ab>
        <ab xml:id="d1e3971" n="22"> alterum suspendit in patibulo, ut conjectoris veritas
          probaretur.</ab>
        <ab xml:id="d1e3974" n="23"> Et tamen succedentibus prosperis, praepositus pincernarum
          oblitus est interpretis sui.</ab>
      </div>
      <div xml:id="d1e3978" type="chap" n="41">
        <ab xml:id="d1e3980" n="1">Post duos annos vidit Pharao somnium. Putabat se stare super
          fluvium,</ab>
        <ab xml:id="d1e3983" n="2">de quo ascendebant septem boves, pulchrae et crassae nimis: et
          pascebantur in locis palustribus.</ab>
        <ab xml:id="d1e3986" n="3">Aliae quoque septem emergebant de flumine, foedae confectaeque
          macie: et pascebantur in ipsa amnis ripa in locis virentibus : </ab>
        <ab xml:id="d1e3989" n="4">devoraveruntque eas, quarum mira species et habitudo corporum
          erat. Expergefactus Pharao,</ab>
        <ab xml:id="d1e3992" n="5">rursum dormivit, et vidit alterum somnium: septem spicae
          pullulabant in culmo uno plenae atque formosae : </ab>
        <ab xml:id="d1e3996" n="6">aliae quoque totidem spicae tenues, et percussae uredine
          oriebantur,</ab>
        <ab xml:id="d1e3999" n="7">devorantes omnium priorum pulchritudinem. Evigilans Pharao post
          quietem,</ab>
        <ab xml:id="d1e4002" n="8">et facto mane, pavore perterritus, misit ad omnes conjectores
          Aegypti, cunctosque sapientes, et accersitis narravit somnium, nec erat qui
          interpretaretur.</ab>
        <ab xml:id="d1e4005" n="9">Tunc demum reminiscens pincernarum magister, ait: Confiteor
          peccatum meum : </ab>
        <ab xml:id="d1e4008" n="10"> iratus rex servis suis, me et magistrum pistorum retrudi jussit
          in carcerem principis militum : </ab>
        <ab xml:id="d1e4011" n="11"> ubi una nocte uterque vidimus somnium praesagum futurorum.</ab>
        <ab xml:id="d1e4015" n="12"> Erat ibi puer hebraeus, ejusdem ducis militum famulus: cui
          narrantes somnia,</ab>
        <ab xml:id="d1e4018" n="13"> audivimus quidquid postea rei probavit eventus ; ego enim
          redditus sum officio meo, et ille suspensus est in cruce.</ab>
        <ab xml:id="d1e4021" n="14"> Protinus ad regis imperium eductum de carcere Joseph
          totonderunt: ac veste mutata obtulerunt ei.</ab>
        <ab xml:id="d1e4024" n="15"> Cui ille ait: Vidi somnia, nec est qui edisserat: quae audivi
          te sapientissime conjicere.</ab>
        <ab xml:id="d1e4027" n="16"> Respondit Joseph: Absque me Deus respondebit prospera
          Pharaoni.</ab>
        <ab xml:id="d1e4030" n="17"> Narravit ergo Pharao quod viderat: Putabam me stare super
          ripam fluminis,</ab>
        <ab xml:id="d1e4034" n="18"> et septem boves de amne conscendere, pulchras nimis, et obesis
          carnibus: quae in pastu paludis virecta carpebant.</ab>
        <ab xml:id="d1e4037" n="19"> Et ecce, has sequebantur aliae septem boves, in tantum deformes
          et macilentae, ut numquam tales in terra Aegypti viderim : </ab>
        <ab xml:id="d1e4040" n="20"> quae, devoratis et consumptis prioribus,</ab>
        <ab xml:id="d1e4043" n="21"> nullum saturitatis dedere vestigium: sed simili macie et
          squalore torpebant. Evigilans, rursus sopore depressus,</ab>
        <ab xml:id="d1e4046" n="22"> vidi somnium. Septem spicae pullulabant in culmo uno plenae
          atque pulcherrimae.</ab>
        <ab xml:id="d1e4049" n="23"> Aliae quoque septem tenues et percussae uredine, oriebantur e
          stipula : </ab>
        <ab xml:id="d1e4053" n="24"> quae priorum pulchritudinem devoraverunt. Narravi conjectoribus
          somnium, et nemo est qui edisserat.</ab>
        <ab xml:id="d1e4056" n="25"> Respondit Joseph: Somnium regis unum est: quae facturus est
          Deus, ostendit Pharaoni.</ab>
        <ab xml:id="d1e4059" n="26"> Septem boves pulchrae, et septem spicae plenae, septem
          ubertatis anni sunt: eamdemque vim somnii comprehendunt.</ab>
        <ab xml:id="d1e4062" n="27"> Septem quoque boves tenues atque macilentae, quae ascenderunt
          post eas, et septem spicae tenues, et vento urente percussae, septem anni venturae sunt
          famis.</ab>
        <ab xml:id="d1e4065" n="28"> Qui hoc ordine complebuntur : </ab>
        <ab xml:id="d1e4068" n="29"> ecce septem anni venient fertilitatis magnae in universa terra
          Aegypti,</ab>
        <ab xml:id="d1e4072" n="30"> quos sequentur septem anni alii tantae sterilitatis, ut
          oblivioni tradatur cuncta retro abundantia: consumptura est enim fames omnem terram,</ab>
        <ab xml:id="d1e4075" n="31"> et ubertatis magnitudinem perditura est inopiae magnitudo.</ab>
        <ab xml:id="d1e4078" n="32"> Quod autem vidisti secundo ad eamdem rem pertinens somnium : 
          firmitatis indicium est, eo quod fiat sermo Dei, et velocius impleatur.</ab>
        <ab xml:id="d1e4081" n="33"> Nunc ergo provideat rex virum sapientem et industrium, et
          praeficiat eum terrae Aegypti : </ab>
        <ab xml:id="d1e4084" n="34"> qui constituat praepositos per cunctas regiones: et quintam
          partem fructuum per septem annos fertilitatis,</ab>
        <ab xml:id="d1e4087" n="35"> qui jam nunc futuri sunt, congreget in horrea: et omne
          frumentum sub Pharaonis potestate condatur, serveturque in urbibus.</ab>
        <ab xml:id="d1e4091" n="36"> Et praeparetur futurae septem annorum fami, quae oppressura est
          Aegyptum, et non consumetur terra inopia.</ab>
        <ab xml:id="d1e4094" n="37"> Placuit Pharaoni consilium et cunctis ministris ejus : </ab>
        <ab xml:id="d1e4097" n="38"> locutusque est ad eos: Num invenire poterimus talem virum, qui
          spiritu Dei plenus sit ?</ab>
        <ab xml:id="d1e4100" n="39"> Dixit ergo ad Joseph: Quia ostendit tibi Deus omnia quae
          locutus es, numquid sapientiorem et consimilem tui invenire potero ?
        </ab>
        <ab xml:id="d1e4104" n="40"> Tu eris super domum meam, et ad tui oris imperium cunctus
          populus obediet: uno tantum regni solio te praecedam.</ab>
        <ab xml:id="d1e4107" n="41"> Dixitque rursus Pharao ad Joseph: Ecce, constitui te super
          universam terram Aegypti.</ab>
        <ab xml:id="d1e4111" n="42"> Tulitque annulum de manu sua, et dedit eum in manu ejus : 
          vestivitque eum stola byssina, et collo torquem auream circumposuit.</ab>
        <ab xml:id="d1e4114" n="43"> Fecitque eum ascendere super currum suum secundum, clamante
          praecone, ut omnes coram eo genu flecterent, et praepositum esse scirent universae terrae
          Aegypti.</ab>
        <ab xml:id="d1e4117" n="44"> Dixit quoque rex ad Joseph: Ego sum Pharao: absque tuo
          imperio non movebit quisquam manum aut pedem in omni terra Aegypti.</ab>
        <ab xml:id="d1e4120" n="45"> Vertitque nomen ejus, et vocavit eum, lingua aegyptiaca,
          Salvatorem mundi. Deditque illi uxorem Aseneth filiam Putiphare sacerdotis Heliopoleos.
          Egressus est itaque Joseph ad terram Aegypti</ab>
        <ab xml:id="d1e4123" n="46"> (triginta autem annorum erat quando stetit in conspectu regis
          Pharaonis), et circuivit omnes regiones Aegypti.</ab>
        <ab xml:id="d1e4126" n="47"> Venitque fertilitas septem annorum: et in manipulos redactae
          segetes congregatae sunt in horrea Aegypti.</ab>
        <ab xml:id="d1e4130" n="48"> Omnis etiam frugum abundantia in singulis urbibus condita
          est.</ab>
        <ab xml:id="d1e4133" n="49"> Tantaque fuit abundantia tritici, ut arenae maris coaequaretur,
          et copia mensuram excederet.</ab>
        <ab xml:id="d1e4136" n="50"> Nati sunt autem Joseph filii duo antequam veniret fames: quos
          peperit ei Aseneth filia Putiphare sacerdotis Heliopoleos.</ab>
        <ab xml:id="d1e4139" n="51"> Vocavitque nomen primogeniti Manasses, dicens: Oblivisci me
          fecit Deus omnium laborum meorum, et domus patris mei.</ab>
        <ab xml:id="d1e4142" n="52"> Nomen quoque secundi appellavit Ephraim, dicens: Crescere me
          fecit Deus in terra paupertatis meae.</ab>
        <ab xml:id="d1e4145" n="53"> Igitur transactis septem ubertatis annis, qui fuerant in
          Aegypto,</ab>
        <ab xml:id="d1e4149" n="54"> coeperunt venire septem anni inopiae, quos praedixerat Joseph : 
          et in universo orbe fames praevaluit, in cuncta autem terra Aegypti panis erat.</ab>
        <ab xml:id="d1e4152" n="55"> Qua esuriente, clamavit populus ad Pharaonem, alimenta petens.
          Quibus ille respondit: Ite ad Joseph: et quidquid ipse vobis dixerit, facite.</ab>
        <ab xml:id="d1e4155" n="56"> Crescebat autem quotidie fames in omni terra: aperuitque
          Joseph universa horrea, et vendebat Aegyptiis: nam et illos oppresserat fames.</ab>
        <ab xml:id="d1e4158" n="57"> Omnesque provinciae veniebant in Aegyptum, ut emerent escas, et
          malum inopiae temperarent.</ab>
      </div>
      <div xml:id="d1e4163" type="chap" n="42">
        <ab xml:id="d1e4165" n="1">Audiens autem Jacob quod alimenta venderentur in Aegypto, dixit
          filiis suis: Quare negligitis ?</ab>
        <ab xml:id="d1e4168" n="2">audivi quod triticum venundetur in Aegypto: descendite, et
          emite nobis necessaria, ut possimus vivere, et non consumamur inopia.</ab>
        <ab xml:id="d1e4171" n="3">Descendentes igitur fratres Joseph decem, ut emerent frumenta in
          Aegypto,</ab>
        <ab xml:id="d1e4174" n="4">Benjamin domi retento a Jacob, qui dixerat fratribus ejus: Ne
          forte in itinere quidquam patiatur mali : </ab>
        <ab xml:id="d1e4177" n="5">ingressi sunt terram Aegypti cum aliis qui pergebant ad emendum.
          Erat autem fames in terra Chanaan.</ab>
        <ab xml:id="d1e4181" n="6">Et Joseph erat princeps in terra Aegypti, atque ad ejus nutum
          frumenta populis vendebantur. Cumque adorassent eum fratres sui,</ab>
        <ab xml:id="d1e4184" n="7">et agnovisset eos, quasi ad alienos durius loquebatur,
          interrogans eos: Unde venistis? Qui responderunt: De terra Chanaan, ut emamus victui
          necessaria.</ab>
        <ab xml:id="d1e4187" n="8">Et tamen fratres ipse cognoscens, non est cognitus ab eis.</ab>
        <ab xml:id="d1e4190" n="9">Recordatusque somniorum, quae aliquando viderat, ait ad eos : 
          Exploratores estis: ut videatis infirmiora terrae venistis.</ab>
        <ab xml:id="d1e4193" n="10"> Qui dixerunt: Non est ita, domine, sed servi tui venerunt ut
          emerent cibos.</ab>
        <ab xml:id="d1e4196" n="11"> Omnes filii unius viri sumus: pacifici venimus, nec quidquam
          famuli tui machinantur mali.</ab>
        <ab xml:id="d1e4200" n="12"> Quibus ille respondit: Aliter est: immunita terrae hujus
          considerare venistis.</ab>
        <ab xml:id="d1e4203" n="13"> At illi: Duodecim, inquiunt, servi tui, fratres sumus, filii
          viri unius in terra Chanaan: minimus cum patre nostro est, alius non est super.</ab>
        <ab xml:id="d1e4206" n="14"> Hoc est, ait, quod locutus sum: exploratores estis.</ab>
        <ab xml:id="d1e4209" n="15"> Jam nunc experimentum vestri capiam: per salutem Pharaonis non
          egrediemini hinc, donec veniat frater vester minimus.</ab>
        <ab xml:id="d1e4212" n="16"> Mittite ex vobis unum, et adducat eum: vos autem eritis in
          vinculis, donec probentur quae dixistis utrum vera an falsa sint: alioquin per salutem
          Pharaonis exploratores estis.</ab>
        <ab xml:id="d1e4215" n="17"> Tradidit ergo illos custodiae tribus diebus.</ab>
        <ab xml:id="d1e4219" n="18"> Die autem tertio eductis de carcere, ait: Facite quae dixi, et
          vivetis: Deum enim timeo.</ab>
        <ab xml:id="d1e4222" n="19"> Si pacifici estis, frater vester unus ligetur in carcere: vos
          autem abite, et ferte frumenta quae emistis, in domos vestras,</ab>
        <ab xml:id="d1e4225" n="20"> et fratrem vestrum minimum ad me adducite, ut possim vestros
          probare sermones, et non moriamini. Fecerunt ut dixerat,</ab>
        <ab xml:id="d1e4228" n="21"> et locuti sunt ad invicem: Merito haec patimur, quia
          peccavimus in fratrem nostrum, videntes angustiam animae illius, dum deprecaretur nos, et
          non audivimus: idcirco venit super nos ista tribulatio.</ab>
        <ab xml:id="d1e4231" n="22"> E quibus unus Ruben, ait: Numquid non dixi vobis: Nolite
          peccare in puerum: et non audistis me? en sanguis ejus exquiritur.</ab>
        <ab xml:id="d1e4234" n="23"> Nesciebant autem quod intelligeret Joseph, eo quod per
          interpretem loqueretur ad eos.</ab>
        <ab xml:id="d1e4238" n="24"> Avertitque se parumper, et flevit: et reversus locutus est ad
            eos.
        </ab>
        <ab xml:id="d1e4242" n="25"> Tollensque Simeon, et ligans illis praesentibus, jussit
          ministris ut implerent eorum saccos tritico, et reponerent pecunias singulorum in sacculis
          suis, datis supra cibariis in viam: qui fecerunt ita.</ab>
        <ab xml:id="d1e4245" n="26"> At illi portantes frumenta in asinis suis, profecti sunt.</ab>
        <ab xml:id="d1e4248" n="27"> Apertoque unus sacco, ut daret jumento pabulum in diversorio,
          contemplatus pecuniam in ore sacculi,</ab>
        <ab xml:id="d1e4251" n="28"> dixit fratribus suis: Reddita est mihi pecunia, en habetur in
          sacco. Et obstupefacti, turbatique, mutuo dixerunt: Quidnam est hoc quod fecit nobis Deus
          ?</ab>
        <ab xml:id="d1e4254" n="29"> Veneruntque ad Jacob patrem suum in terram Chanaan, et
          narraverunt ei omnia quae accidissent sibi, dicentes : </ab>
        <ab xml:id="d1e4258" n="30"> Locutus est nobis dominus terrae dure, et putavit nos
          exploratores esse provinciae.</ab>
        <ab xml:id="d1e4261" n="31"> Cui respondimus: Pacifici sumus, nec ullas molimur
          insidias.</ab>
        <ab xml:id="d1e4264" n="32"> Duodecim fratres uno patre geniti sumus: unus non est super,
          minimus cum patre nostro est in terra Chanaan.</ab>
        <ab xml:id="d1e4267" n="33"> Qui ait nobis: Sic probabo quod pacifici sitis: fratrem
          vestrum unum dimittite apud me, et cibaria domibus vestris necessaria sumite, et
          abite,</ab>
        <ab xml:id="d1e4270" n="34"> fratremque vestrum minimum adducite ad me, ut sciam quod non
          sitis exploratores: et istum, qui tenetur in vinculis, recipere possitis: ac deinceps
          quae vultis, emendi habeatis licentiam.</ab>
        <ab xml:id="d1e4273" n="35"> His dictis, cum frumenta effunderent, singuli repererunt in ore
          saccorum ligatas pecunias, exterritisque simul omnibus,</ab>
        <ab xml:id="d1e4277" n="36"> dixit pater Jacob: Absque liberis me esse fecistis: Joseph
          non est super, Simeon tenetur in vinculis, et Benjamin auferetis: in me haec omnia mala
          reciderunt.</ab>
        <ab xml:id="d1e4280" n="37"> Cui respondit Ruben: Duos filios meos interfice, si non
          reduxero illum tibi: trade illum in manu mea, et ego eum tibi restituam.</ab>
        <ab xml:id="d1e4283" n="38"> At ille: Non descendet, inquit, filius meus vobiscum: frater
          ejus mortuus est, et ipse solus remansit: si quid ei adversi acciderit in terra ad quam
          pergitis, deducetis canos meos cum dolore ad inferos.</ab>
      </div>
      <div xml:id="d1e4287" type="chap" n="43">
        <ab xml:id="d1e4289" n="1">Interim fames omnem terram vehementer premebat.</ab>
        <ab xml:id="d1e4292" n="2">Consumptisque cibis quos ex Aegypto detulerant, dixit Jacob ad
          filios suos: Revertimini, et emite nobis pauxillum escarum.</ab>
        <ab xml:id="d1e4295" n="3">Respondit Judas: Denuntiavit nobis vir ille sub attestatione
          jurisjurandi, dicens: Non videbitis faciem meam, nisi fratrem vestrum minimum adduxeritis
          vobiscum.</ab>
        <ab xml:id="d1e4298" n="4">Si ergo vis eum mittere nobiscum, pergemus pariter, et ememus
          tibi necessaria : </ab>
        <ab xml:id="d1e4301" n="5">sin autem non vis, non ibimus: vir enim, ut saepe diximus,
          denuntiavit nobis, dicens: Non videbitis faciem meam absque fratre vestro minimo.</ab>
        <ab xml:id="d1e4305" n="6">Dixit eis Israël: In meam hoc fecistis miseriam, ut indicaretis
          ei et alium habere vos fratrem.</ab>
        <ab xml:id="d1e4308" n="7">At illi responderunt: Interrogavit nos homo per ordinem nostram
          progeniem: si pater viveret: si haberemus fratrem: et nos respondimus ei consequenter
          juxta id quod fuerat sciscitatus: numquid scire poteramus quod dicturus esset: Adducite
          fratrem vestrum vobiscum ?</ab>
        <ab xml:id="d1e4311" n="8">Judas quoque dixit patri suo: Mitte puerum mecum, ut
          proficiscamur, et possimus vivere: ne moriamur nos et parvuli nostri.</ab>
        <ab xml:id="d1e4314" n="9">Ego suscipio puerum: de manu mea require illum: nisi reduxero,
          et reddidero eum tibi, ero peccati reus in te omni tempore.</ab>
        <ab xml:id="d1e4317" n="10"> Si non intercessisset dilatio, jam vice alter venissemus.</ab>
        <ab xml:id="d1e4320" n="11"> Igitur Israël pater eorum dixit ad eos: Si sic necesse est,
          facite quod vultis: sumite de optimis terrae fructibus in vasis vestris, et deferte viro
          munera, modicum resinae, et mellis, et storacis, stactes, et terebinthi, et
          amygdalarum.</ab>
        <ab xml:id="d1e4324" n="12"> Pecuniam quoque duplicem ferte vobiscum: et illam, quam
          invenistis in sacculis, reportate, ne forte errore factum sit : </ab>
        <ab xml:id="d1e4327" n="13"> sed et fratrem vestrum tollite, et ite ad virum.</ab>
        <ab xml:id="d1e4330" n="14"> Deus autem meus omnipotens faciat vobis eum placabilem: et
          remittat vobiscum fratrem vestrum quem tenet, et hunc Benjamin: ego autem quasi orbatus
          absque liberis ero.
        </ab>
        <ab xml:id="d1e4334" n="15"> Tulerunt ergo viri munera, et pecuniam duplicem, et Benjamin : 
          descenderuntque in Aegyptum, et steterunt coram Joseph.</ab>
        <ab xml:id="d1e4337" n="16"> Quos cum ille vidisset et Benjamin simul, praecepit
          dispensatori domus suae, dicens: Introduc viros domum, et occide victimas, et instrue
          convivium: quoniam mecum sunt comesturi meridie.</ab>
        <ab xml:id="d1e4340" n="17"> Fecit ille quod sibi fuerat imperatum, et introduxit viros
          domum.</ab>
        <ab xml:id="d1e4344" n="18"> Ibique exterriti, dixerunt mutuo: Propter pecuniam, quam
          retulimus prius in saccis nostris, introducti sumus: ut devolvat in nos calumniam, et
          violenter subjiciat servituti et nos, et asinos nostros.</ab>
        <ab xml:id="d1e4347" n="19"> Quam ob rem in ipsis foribus accedentes ad dispensatorem
          domus,</ab>
        <ab xml:id="d1e4350" n="20"> locuti sunt: Oramus, domine, ut audias nos. Jam ante
          descendimus ut emeremus escas : </ab>
        <ab xml:id="d1e4353" n="21"> quibus emptis, cum venissemus ad diversorium, aperuimus saccos
          nostros, et invenimus pecuniam in ore saccorum: quam nunc eodem pondere
          reportavimus.</ab>
        <ab xml:id="d1e4356" n="22"> Sed et aliud attulimus argentum, ut emamus quae nobis
          necessaria sunt: non est in nostra conscientia quis posuerit eam in marsupiis
          nostris.</ab>
        <ab xml:id="d1e4359" n="23"> At ille respondit: Pax vobiscum, nolite timere: Deus vester,
          et Deus patris vestri, dedit vobis thesauros in saccis vestris: nam pecuniam, quam
          dedistis mihi, probatam ego habeo. Eduxitque ad eos Simeon.</ab>
        <ab xml:id="d1e4363" n="24"> Et introductis domum, attulit aquam, et laverunt pedes suos,
          deditque pabulum asinis eorum.</ab>
        <ab xml:id="d1e4366" n="25"> Illi vero parabant munera, donec ingrederetur Joseph meridie : 
          audierant enim quod ibi comesturi essent panem.</ab>
        <ab xml:id="d1e4369" n="26"> Igitur ingressus est Joseph domum suam, obtuleruntque ei
          munera, tenentes in manibus suis: et adoraverunt proni in terram.</ab>
        <ab xml:id="d1e4372" n="27"> At ille, clementer resalutatis eis, interrogavit eos, dicens : 
          Salvusne est pater vester senex, de quo dixeratis mihi? adhuc vivit ?</ab>
        <ab xml:id="d1e4375" n="28"> Qui responderunt: Sospes est servus tuus pater noster, adhuc
          vivit. Et incurvati, adoraverunt eum.</ab>
        <ab xml:id="d1e4378" n="29"> Attollens autem Joseph oculos, vidit Benjamin fratrem suum
          uterinum, et ait: Iste est frater vester parvulus, de quo dixeratis mihi? Et rursum : 
          Deus, inquit, misereatur tui, fili mi.</ab>
        <ab xml:id="d1e4382" n="30"> Festinavitque, quia commota fuerant viscera ejus super fratre
          suo, et erumpebant lacrimae: et introiens cubiculum flevit.</ab>
        <ab xml:id="d1e4385" n="31"> Rursumque lota facie egressus, continuit se, et ait: Ponite
          panes.</ab>
        <ab xml:id="d1e4388" n="32"> Quibus appositis, seorsum Joseph, et seorsum fratribus,
          Aegyptiis quoque qui vescebantur simul, seorsum (illicitum est enim Aegyptiis comedere cum
          Hebraeis, et profanum putant hujuscemodi convivium)</ab>
        <ab xml:id="d1e4391" n="33"> sederunt coram eo, primogenitus juxta primogenita sua, et
          minimus juxta aetatem suam. Et mirabantur nimis,</ab>
        <ab xml:id="d1e4394" n="34"> sumptis partibus quas ab eo acceperant: majorque pars venit
          Benjamin, ita ut quinque partibus excederet. Biberuntque et inebriati sunt cum eo.</ab>
      </div>
      <div xml:id="d1e4398" type="chap" n="44">
        <ab xml:id="d1e4400" n="1">Praecepit autem Joseph dispensatori domus suae, dicens: Imple
          saccos eorum frumento, quantum possunt capere: et pone pecuniam singulorum in summitate
          sacci.</ab>
        <ab xml:id="d1e4403" n="2">Scyphum autem meum argenteum, et pretium quod dedit tritici,
          pone in ore sacci junioris. Factumque est ita.</ab>
        <ab xml:id="d1e4406" n="3">Et orto mane, dimissi sunt cum asinis suis.</ab>
        <ab xml:id="d1e4409" n="4">Jamque urbem exierant, et processerant paululum: tunc Joseph
          accersito dispensatore domus, Surge, inquit, et persequere viros: et apprehensis dicito : 
          Quare reddidistis malum pro bono ?</ab>
        <ab xml:id="d1e4412" n="5">scyphus, quem furati estis, ipse est in quo bibit dominus meus,
          et in quo augurari solet: pessimam rem fecistis.</ab>
        <ab xml:id="d1e4416" n="6">Fecit ille ut jusserat: et apprehensis per ordinem locutus
          est.</ab>
        <ab xml:id="d1e4419" n="7">Qui responderunt: Quare sic loquitur dominus noster, ut servi
          tui tantum flagitii commiserint ?</ab>
        <ab xml:id="d1e4422" n="8">pecuniam, quam invenimus in summitate saccorum, reportavimus ad
          te de terra Chanaan: et quomodo consequens est ut furati simus de domo domini tui aurum
          vel argentum ?</ab>
        <ab xml:id="d1e4425" n="9">apud quemcumque fuerit inventum servorum tuorum quod quaeris,
          moriatur, et nos erimus servi domini nostri.</ab>
        <ab xml:id="d1e4428" n="10"> Qui dixit eis: Fiat juxta vestram sententiam: apud quemcumque
          fuerit inventum, ipse sit servus meus, vos autem eritis innoxii.</ab>
        <ab xml:id="d1e4431" n="11"> Itaque festinato deponentes in terram saccos, aperuerunt
          singuli.</ab>
        <ab xml:id="d1e4435" n="12"> Quos scrutatus, incipiens a majore usque ad minimum, invenit
          scyphum in sacco Benjamin.</ab>
        <ab xml:id="d1e4438" n="13"> At illi, scissis vestibus, oneratisque rursum asinis, reversi
          sunt in oppidum.</ab>
        <ab xml:id="d1e4441" n="14"> Primusque Judas cum fratribus ingressus est ad Joseph (necdum
          enim de loco abierat) omnesque ante eum pariter in terram corruerunt.</ab>
        <ab xml:id="d1e4444" n="15"> Quibus ille ait: Cur sic agere voluistis? an ignoratis quod
          non sit similis mei in augurandi scientia ?</ab>
        <ab xml:id="d1e4447" n="16"> Cui Judas: Quid respondebimus, inquit, domino meo? vel quid
          loquemur, aut juste poterimus obtendere? Deus invenit iniquitatem servorum tuorum: en
          omnes servi sumus domini mei, et nos, et apud quem inventus est scyphus.</ab>
        <ab xml:id="d1e4450" n="17"> Respondit Joseph: Absit a me ut sic agam: qui furatus est
          scyphum, ipse sit servus meus: vos autem abite liberi ad patrem vestrum.</ab>
        <ab xml:id="d1e4454" n="18"> Accedens autem propius Judas, confidenter ait: Oro, domine mi,
          loquatur servus tuus verbum in auribus tuis, et ne irascaris famulo tuo: tu es enim post
          Pharaonem</ab>
        <ab xml:id="d1e4457" n="19"> dominus meus. Interrogasti prius servos tuos: Habetis patrem
          aut fratrem ?</ab>
        <ab xml:id="d1e4460" n="20"> et nos respondimus tibi domino meo: Est nobis pater senex, et
          puer parvulus, qui in senectute illius natus est: cujus uterinus frater mortuus est: et
          ipsum solum habet mater sua, pater vero tenere diligit eum.</ab>
        <ab xml:id="d1e4463" n="21"> Dixistique servis tuis: Adducite eum ad me, et ponam oculos
          meos super illum.</ab>
        <ab xml:id="d1e4466" n="22"> Suggessimus domino meo: Non potest puer relinquere patrem suum
         : si enim illum dimiserit, morietur.</ab>
        <ab xml:id="d1e4469" n="23"> Et dixisti servis tuis: Nisi venerit frater vester minimus
          vobiscum, non videbitis amplius faciem meam.</ab>
        <ab xml:id="d1e4473" n="24"> Cum ergo ascendissemus ad famulum tuum patrem nostrum,
          narravimus ei omnia quae locutus est dominus meus.</ab>
        <ab xml:id="d1e4476" n="25"> Et dixit pater noster: Revertimini, et emite nobis parum
          tritici.</ab>
        <ab xml:id="d1e4479" n="26"> Cui diximus: Ire non possumus: si frater noster minimus
          descenderit nobiscum, proficiscemur simul: alioquin illo absente, non audemus videre
          faciem viri.</ab>
        <ab xml:id="d1e4482" n="27"> Ad quae ille respondit: Vos scitis quod duos genuerit mihi
          uxor mea.</ab>
        <ab xml:id="d1e4485" n="28"> Egressus est unus, et dixistis: Bestia devoravit eum: et
          hucusque non comparet.</ab>
        <ab xml:id="d1e4488" n="29"> Si tuleritis et istum, et aliquid ei in via contigerit,
          deducetis canos meos cum moerore ad inferos.</ab>
        <ab xml:id="d1e4492" n="30"> Igitur si intravero ad servum tuum patrem nostrum, et puer
          defuerit (cum anima illius ex hujus anima pendeat),</ab>
        <ab xml:id="d1e4495" n="31"> videritque eum non esse nobiscum, morietur, et deducent famuli
          tui canos ejus cum dolore ad inferos.</ab>
        <ab xml:id="d1e4498" n="32"> Ego proprie servus tuus sim qui in meam hunc recepi fidem, et
          spopondi dicens: Nisi reduxero eum, peccati reus ero in patrem meum omni tempore.</ab>
        <ab xml:id="d1e4501" n="33"> Manebo itaque servus tuus pro puero in ministerio domini mei,
          et puer ascendat cum fratribus suis.</ab>
        <ab xml:id="d1e4504" n="34"> Non enim possum redire ad patrem meum, absente puero: ne
          calamitatis, quae oppressura est patrem meum, testis assistam.</ab>
      </div>
      <div xml:id="d1e4508" type="chap" n="45">
        <ab xml:id="d1e4510" n="1">Non se poterat ultra cohibere Joseph multis coram astantibus : 
          unde praecepit ut egrederentur cuncti foras, et nullus interesset alienus agnitioni
          mutuae.</ab>
        <ab xml:id="d1e4513" n="2">Elevavitque vocem cum fletu, quam audierunt Aegyptii, omnisque
          domus Pharaonis.</ab>
        <ab xml:id="d1e4516" n="3">Et dixit fratribus suis: Ego sum Joseph: adhuc pater meus
          vivit? Non poterant respondere fratres nimio terrore perterriti.</ab>
        <ab xml:id="d1e4519" n="4">Ad quos ille clementer: Accedite, inquit, ad me. Et cum
          accessissent prope: Ego sum, ait, Joseph, frater vester, quem vendidistis in
          Aegyptum.</ab>
        <ab xml:id="d1e4522" n="5">Nolite pavere, neque vobis durum esse videatur quod vendidistis
          me in his regionibus: pro salute enim vestra misit me Deus ante vos in Aegyptum.</ab>
        <ab xml:id="d1e4526" n="6">Biennium est enim quod coepit fames esse in terra: et adhuc
          quinque anni restant, quibus nec arari poterit, nec meti.</ab>
        <ab xml:id="d1e4529" n="7">Praemisitque me Deus ut reservemini super terram, et escas ad
          vivendum habere possitis.</ab>
        <ab xml:id="d1e4532" n="8">Non vestro consilio, sed Dei voluntate huc missus sum: qui
          fecit me quasi patrem Pharaonis, et dominum universae domus ejus, ac principem in omni
          terra Aegypti.</ab>
        <ab xml:id="d1e4535" n="9">Festinate, et ascendite ad patrem meum, et dicetis ei: Haec
          mandat filius tuus Joseph: Deus fecit me dominum universae terrae Aegypti: descende ad
          me, ne moreris,</ab>
        <ab xml:id="d1e4538" n="10"> et habitabis in terra Gessen: erisque juxta me tu, et filii
          tui, et filii filiorum tuorum, oves tuae, et armenta tua, et universa quae possides : </ab>
        <ab xml:id="d1e4541" n="11"> ibique te pascam (adhuc enim quinque anni residui sunt famis)
          ne et tu pereas, et domus tua, et omnia quae possides.</ab>
        <ab xml:id="d1e4545" n="12"> En oculi vestri, et oculi fratris mei Benjamin, vident quod os
          meum loquatur ad vos.</ab>
        <ab xml:id="d1e4548" n="13"> Nuntiate patri meo universam gloriam meam, et cuncta quae
          vidistis in Aegypto: festinate, et adducite eum ad me.</ab>
        <ab xml:id="d1e4551" n="14"> Cumque amplexatus recidisset in collum Benjamin fratris sui,
          flevit: illo quoque similiter flente super collum ejus.</ab>
        <ab xml:id="d1e4554" n="15"> Osculatusque est Joseph omnes fratres suos, et ploravit super
          singulos: post quae ausi sunt loqui ad eum.</ab>
        <ab xml:id="d1e4557" n="16"> Auditumque est, et celebri sermone vulgatum in aula regis : 
          Venerunt fratres Joseph: et gavisus est Pharao, atque omnis familia ejus.</ab>
        <ab xml:id="d1e4560" n="17"> Dixitque ad Joseph ut imperaret fratribus suis, dicens : 
          Onerantes jumenta, ite in terram Chanaan,</ab>
        <ab xml:id="d1e4564" n="18"> et tollite inde patrem vestrum et cognationem, et venite ad me
         : et ego dabo vobis omnia bona Aegypti, ut comedatis medullam terrae.</ab>
        <ab xml:id="d1e4567" n="19"> Praecipe etiam ut tollant plaustra de terra Aegypti, ad
          subvectionem parvulorum suorum ac conjugum: et dicito: Tollite patrem vestrum, et
          properate quantocius venientes.</ab>
        <ab xml:id="d1e4570" n="20"> Nec dimittatis quidquam de supellectili vestra: quia omnes
          opes Aegypti vestrae erunt.
        </ab>
        <ab xml:id="d1e4574" n="21"> Feceruntque filii Israël ut eis mandatum fuerat. Quibus dedit
          Joseph plaustra, secundum Pharaonis imperium, et cibaria in itinere.</ab>
        <ab xml:id="d1e4577" n="22"> Singulis quoque proferri jussit binas stolas: Benjamin vero
          dedit trecentos argenteos cum quinque stolis optimis : </ab>
        <ab xml:id="d1e4580" n="23"> tantumdem pecuniae et vestium mittens patri suo, addens et
          asinos decem, qui subveherent ex omnibus divitiis Aegypti, et totidem asinas, triticum in
          itinere, panesque portantes.</ab>
        <ab xml:id="d1e4584" n="24"> Dimisit ergo fratres suos, et proficiscentibus ait: Ne
          irascamini in via.</ab>
        <ab xml:id="d1e4587" n="25"> Qui ascendentes ex Aegypto, venerunt in terram Chanaan ad
          patrem suum Jacob.</ab>
        <ab xml:id="d1e4590" n="26"> Et nuntiaverunt ei, dicentes: Joseph filius tuus vivit: et
          ipse dominatur in omni terra Aegypti. Quo audito Jacob, quasi de gravi somno evigilans,
          tamen non credebat eis.</ab>
        <ab xml:id="d1e4593" n="27"> Illi e contra referebant omnem ordinem rei. Cumque vidisset
          plaustra et universa quae miserat, revixit spiritus ejus,</ab>
        <ab xml:id="d1e4596" n="28"> et ait: Sufficit mihi si adhuc Joseph filius meus vivit : 
          vadam, et videbo illum antequam moriar.</ab>
      </div>
      <div xml:id="d1e4600" type="chap" n="46">
        <ab xml:id="d1e4602" n="1">Profectusque Israël cum omnibus quae habebat, venit ad Puteum
          juramenti: et mactatis ibi victimis Deo patris sui Isaac,</ab>
        <ab xml:id="d1e4605" n="2">audivit eum per visionem noctis vocantem se, et dicentem sibi : 
          Jacob, Jacob. Cui respondit: Ecce adsum.</ab>
        <ab xml:id="d1e4608" n="3">Ait illi Deus: Ego sum fortissimus Deus patris tui: noli
          timere, descende in Aegyptum, quia in gentem magnam faciam te ibi.</ab>
        <ab xml:id="d1e4611" n="4">Ego descendam tecum illuc, et ego inde adducam te revertentem : 
          Joseph quoque ponet manus suas super oculos tuos.</ab>
        <ab xml:id="d1e4614" n="5">Surrexit autem Jacob a Puteo juramenti: tuleruntque eum filii
          cum parvulis et uxoribus suis in plaustris quae miserat Pharao ad portandum senem,</ab>
        <ab xml:id="d1e4618" n="6">et omnia quae possederat in terra Chanaan: venitque in Aegyptum
          cum omni semine suo,</ab>
        <ab xml:id="d1e4621" n="7">filii ejus, et nepotes, filiae, et cuncta simul progenies.</ab>
        <ab xml:id="d1e4624" n="8">Haec sunt autem nomina filiorum Israël, qui ingressi sunt in
          Aegyptum, ipse cum liberis suis. Primogenitus Ruben.</ab>
        <ab xml:id="d1e4627" n="9">Filii Ruben: Henoch et Phallu et Hesron et Charmi.</ab>
        <ab xml:id="d1e4630" n="10"> Filii Simeon: Jamuel et Jamin et Ahod, et Jachin et Sohar, et
          Saul filius Chanaanitidis.</ab>
        <ab xml:id="d1e4633" n="11"> Filii Levi: Gerson et Caath et Merari.</ab>
        <ab xml:id="d1e4637" n="12"> Filii Juda: Her et Onan et Sela et Phares et Zara ; mortui
          sunt autem Her et Onan in terra Chanaan. Natique sunt filii Phares: Hesron et Hamul.</ab>
        <ab xml:id="d1e4640" n="13"> Filii Issachar: Thola et Phua et Job et Semron.</ab>
        <ab xml:id="d1e4643" n="14"> Filii Zabulon: Sared et Elon et Jahelel.</ab>
        <ab xml:id="d1e4646" n="15"> Hi filii Liae quos genuit in Mesopotamia Syriae cum Dina filia
          sua: omnes animae filiorum ejus et filiarum, triginta tres.</ab>
        <ab xml:id="d1e4649" n="16"> Filii Gad: Sephion et Haggi et Suni et Esebon et Heri et Arodi
          et Areli.</ab>
        <ab xml:id="d1e4652" n="17"> Filii Aser: Jamne et Jesua et Jessui et Beria, Sara quoque
          soror eorum. Filii Beria: Heber et Melchiel.</ab>
        <ab xml:id="d1e4656" n="18"> Hi filii Zelphae, quam dedit Laban Liae filiae suae: et hos
          genuit Jacob sedecim animas.</ab>
        <ab xml:id="d1e4659" n="19"> Filii Rachel uxoris Jacob: Joseph et Benjamin.</ab>
        <ab xml:id="d1e4662" n="20"> Natique sunt Joseph filii in terra Aegypti, quos genuit ei
          Aseneth filia Putiphare sacerdotis Heliopoleos: Manasses et Ephraim.</ab>
        <ab xml:id="d1e4665" n="21"> Filii Benjamin: Bela et Bechor et Asbel et Gera et Naaman et
          Echi et Ros et Mophim et Ophim et Ared.</ab>
        <ab xml:id="d1e4668" n="22"> Hi filii Rachel quos genuit Jacob: omnes animae,
          quatuordecim.</ab>
        <ab xml:id="d1e4671" n="23"> Filii Dan: Husim.</ab>
        <ab xml:id="d1e4675" n="24"> Filii Nephthali: Jasiel et Guni et Jeser et Sallem.</ab>
        <ab xml:id="d1e4678" n="25"> Hi filii Balae, quam dedit Laban Racheli filiae suae: et hos
          genuit Jacob: omnes animae, septem.</ab>
        <ab xml:id="d1e4681" n="26"> Cunctae animae, quae ingressae sunt cum Jacob in Aegyptum, et
          egressae sunt de femore illius, absque uxoribus filiorum ejus, sexaginta sex.</ab>
        <ab xml:id="d1e4684" n="27"> Filii autem Joseph, qui nati sunt ei in terra Aegypti, animae
          duae. Omnes animae domus Jacob, quae ingressae sunt in Aegyptum, fuere septuaginta.<pc
            ana="#pilcrow"/>
        </ab>
        <ab xml:id="d1e4688" n="28"> Misit autem Judam ante se ad Joseph, ut nuntiaret ei, et
          occurreret in Gessen.</ab>
        <ab xml:id="d1e4691" n="29"> Quo cum pervenisset, juncto Joseph curro suo, ascendit obviam
          patri suo ad eumdem locum: vidensque eum, irruit super collum ejus, et inter amplexus
          flevit.</ab>
        <ab xml:id="d1e4695" n="30"> Dixitque pater ad Joseph: Jam laetus moriar, quia vidi faciem
          tuam, et superstitem te relinquo.</ab>
        <ab xml:id="d1e4698" n="31"> At ille locutus est ad fratres suos, et ad omnem domum patris
          sui: Ascendam, et nuntiabo Pharaoni, dicamque ei: Fratres mei, et domus patris mei, qui
          erant in terra Chanaan, venerunt ad me : </ab>
        <ab xml:id="d1e4701" n="32"> et sunt viri pastores ovium, curamque habent alendorum gregum : 
          pecora sua, et armenta, et omnia quae habere potuerunt, adduxerunt secum.</ab>
        <ab xml:id="d1e4704" n="33"> Cumque vocaverit vos, et dixerit: Quod est opus vestrum ?</ab>
        <ab xml:id="d1e4707" n="34"> respondebitis: Viri pastores sumus servi tui, ab infantia
          nostra usque in praesens, et nos et patres nostri. Haec autem dicetis, ut habitare
          possitis in terra Gessen: quia detestantur Aegyptii omnes pastores ovium.</ab>
      </div>
      <div xml:id="d1e4711" type="chap" n="47">
        <ab xml:id="d1e4713" n="1">Ingressus ergo Joseph nuntiavit Pharaoni, dicens: Pater meus et
          fratres, oves eorum et armenta, et cuncta quae possident, venerunt de terra Chanaan: et
          ecce consistunt in terra Gessen.</ab>
        <ab xml:id="d1e4716" n="2">Extremos quoque fratrum suorum quinque viros constituit coram
          rege : </ab>
        <ab xml:id="d1e4719" n="3">quos ille interrogavit: Quid habetis operis? Responderunt : 
          Pastores ovium sumus servi tui, et nos et patres nostri.</ab>
        <ab xml:id="d1e4722" n="4">Ad peregrinandum in terra tua venimus: quoniam non est herba
          gregibus servorum tuorum, ingravescente fame in terra Chanaan: petimusque ut esse nos
          jubeas servos tuos in terra Gessen.</ab>
        <ab xml:id="d1e4725" n="5">Dixit itaque rex ad Joseph: Pater tuus et fratres tui venerunt
          ad te.</ab>
        <ab xml:id="d1e4729" n="6">Terra Aegypti in conspectu tuo est: in optimo loco fac eos
          habitare, et trade eis terram Gessen. Quod si nosti in eis esse viros industrios,
          constitue illos magistros pecorum meorum.</ab>
        <ab xml:id="d1e4732" n="7">Post haec introduxit Joseph patrem suum ad regem, et statuit eum
          coram eo: qui benedicens illi,</ab>
        <ab xml:id="d1e4735" n="8">et interrogatus ab eo: Quot sunt dies annorum vitae tuae ?</ab>
        <ab xml:id="d1e4738" n="9">respondit: Dies peregrinationis meae centum triginta annorum
          sunt, parvi et mali, et non pervenerunt usque ad dies patrum meorum quibus peregrinati
          sunt.</ab>
        <ab xml:id="d1e4741" n="10"> Et benedicto rege, egressus est foras.</ab>
        <ab xml:id="d1e4744" n="11"> Joseph vero patri et fratribus suis dedit possessionem in
          Aegypto in optimo terrae loco, Ramesses, ut praeceperat Pharao.</ab>
        <ab xml:id="d1e4748" n="12"> Et alebat eos, omnemque domum patris sui, praebens cibaria
            singulis.
        </ab>
        <ab xml:id="d1e4752" n="13"> In toto enim orbe panis deerat, et oppresserat fames terram,
          maxime Aegypti et Chanaan.</ab>
        <ab xml:id="d1e4755" n="14"> E quibus omnem pecuniam congregavit pro venditione frumenti, et
          intulit eam in aerarium regis.</ab>
        <ab xml:id="d1e4758" n="15"> Cumque defecisset emptoribus pretium, venit cuncta Aegyptus ad
          Joseph, dicens: Da nobis panes: quare morimur coram te, deficiente pecunia ?</ab>
        <ab xml:id="d1e4761" n="16"> Quibus ille respondit: Adducite pecora vestra, et dabo vobis
          pro eis cibos, si pretium non habetis.</ab>
        <ab xml:id="d1e4764" n="17"> Quae cum adduxissent, dedit eis alimenta pro equis, et ovibus,
          et bobus, et asinis: sustentavitque eos illo anno pro commutatione pecorum.</ab>
        <ab xml:id="d1e4768" n="18"> Venerunt quoque anno secundo, et dixerunt ei: Non celabimus
          dominum nostrum quod deficiente pecunia, pecora simul defecerunt: nec clam te est, quod
          absque corporibus et terra nihil habeamus.</ab>
        <ab xml:id="d1e4771" n="19"> Cur ergo moriemur te vidente? et nos et terra nostra tui
          erimus: eme nos in servitutem regiam, et praebe semina, ne pereunte cultore redigatur
          terra in solitudinem.</ab>
        <ab xml:id="d1e4774" n="20"> Emit igitur Joseph omnem terram Aegypti, vendentibus singulis
          possessiones suas prae magnitudine famis. Subjecitque eam Pharaoni,</ab>
        <ab xml:id="d1e4777" n="21"> et cunctos populos ejus a novissimis terminis Aegypti usque ad
          extremos fines ejus,</ab>
        <ab xml:id="d1e4780" n="22"> praeter terram sacerdotum, quae a rege tradita fuerat eis : 
          quibus et statuta cibaria ex horreis publicis praebebantur, et idcirco non sunt compulsi
          vendere possessiones suas.</ab>
        <ab xml:id="d1e4783" n="23"> Dixit ergo Joseph ad populos: En ut cernitis, et vos et terram
          vestram Pharao possidet: accipite semina, et serite agros,</ab>
        <ab xml:id="d1e4787" n="24"> ut fruges habere possitis. Quintam partem regi dabitis : 
          quatuor reliquas permitto vobis in sementem, et in cibum familiis et liberis vestris.</ab>
        <ab xml:id="d1e4790" n="25"> Qui responderunt: Salus nostra in manu tua est: respiciat nos
          tantum dominus noster, et laeti serviemus regi.</ab>
        <ab xml:id="d1e4793" n="26"> Ex eo tempore usque in praesentem diem, in universa terra
          Aegypti regibus quinta pars solvitur, et factum est quasi in legem, absque terra
          sacerdotali, quae libera ab hac conditione fuit.
        </ab>
        <ab xml:id="d1e4797" n="27"> Habitavit ergo Israël in Aegypto, id est, in terra Gessen, et
          possedit eam: auctusque est, et multiplicatus nimis.</ab>
        <ab xml:id="d1e4800" n="28"> Et vixit in ea decem et septem annis: factique sunt omnes dies
          vitae illius, centum quadraginta septem annorum.</ab>
        <ab xml:id="d1e4803" n="29"> Cumque appropinquare cerneret diem mortis suae, vocavit filium
          suum Joseph, et dixit ad eum: Si inveni gratiam in conspectu tuo, pone manum tuam sub
          femore meo: et facies mihi misericordiam et veritatem, ut non sepelias me in Aegypto
          : </ab>
        <ab xml:id="d1e4807" n="30"> sed dormiam cum patribus meis, et auferas me de terra hac,
          condasque in sepulchro majorum meorum. Cui respondit Joseph: Ego faciam quod
          jussisti.</ab>
        <ab xml:id="d1e4810" n="31"> Et ille: Jura ergo, inquit, mihi. Quo jurante, adoravit Israël
          Deum, conversus ad lectuli caput.</ab>
      </div>
      <div xml:id="d1e4815" type="chap" n="48">
        <ab xml:id="d1e4817" n="1">His ita transactis, nuntiatum est Joseph quod aegrotaret pater
          suus: qui, assumptis duobus filiis Manasse et Ephraim, ire perrexit.</ab>
        <ab xml:id="d1e4820" n="2">Dictumque est seni: Ecce filius tuus Joseph venit ad te. Qui
          confortatus sedit in lectulo.</ab>
        <ab xml:id="d1e4823" n="3">Et ingresso ad se ait: Deus omnipotens apparuit mihi in Luza,
          quae est in terra Chanaan: benedixitque mihi,</ab>
        <ab xml:id="d1e4826" n="4">et ait: Ego te augebo et multiplicabo, et faciam te in turbas
          populorum: daboque tibi terram hanc, et semini tuo post te in possessionem
          sempiternam.</ab>
        <ab xml:id="d1e4829" n="5">Duo ergo filii tui, qui nati sunt tibi in terra Aegypti antequam
          huc venirem ad te, mei erunt: Ephraim et Manasses, sicut Ruben et Simeon reputabuntur
          mihi.</ab>
        <ab xml:id="d1e4833" n="6">Reliquos autem quos genueris post eos, tui erunt, et nomine
          fratrum suorum vocabuntur in possessionibus suis.</ab>
        <ab xml:id="d1e4836" n="7">Mihi enim, quando veniebam de Mesopotamia, mortua est Rachel in
          terra Chanaan in ipso itinere, eratque vernum tempus: et ingrediebar Ephratam, et
          sepelivi eam juxta viam Ephratae, quae alio nomine appellatur Bethlehem.</ab>
        <ab xml:id="d1e4839" n="8">Videns autem filios ejus dixit ad eum: Qui sunt isti ?</ab>
        <ab xml:id="d1e4842" n="9">Respondit: Filii mei sunt, quos donavit mihi Deus in hoc loco.
          Adduc, inquit, eos ad me, ut benedicam illis.</ab>
        <ab xml:id="d1e4845" n="10"> Oculi enim Israël caligabant prae nimia senectute, et clare
          videre non poterat. Applicitosque ad se, deosculatus et circumplexus eos,</ab>
        <ab xml:id="d1e4848" n="11"> dixit ad filium suum: Non sum fraudatus aspectu tuo: insuper
          ostendit mihi Deus semen tuum.</ab>
        <ab xml:id="d1e4852" n="12"> Cumque tulisset eos Joseph de gremio patris, adoravit pronus in
          terram.</ab>
        <ab xml:id="d1e4855" n="13"> Et posuit Ephraim ad dexteram suam, id est, ad sinistram Israël
         : Manassen vero in sinistra sua, ad dexteram scilicet patris, applicuitque ambos ad
          eum.</ab>
        <ab xml:id="d1e4858" n="14"> Qui extendens manum dexteram, posuit super caput Ephraim
          minoris fratris: sinistram autem super caput Manasse qui major natu erat, commutans
          manus.</ab>
        <ab xml:id="d1e4861" n="15"> Benedixitque Jacob filiis Joseph, et ait: Deus, in cujus
          conspectu ambulaverunt patres mei Abraham, et Isaac ; Deus qui pascit me ab adolescentia
          mea usque in praesentem diem : </ab>
        <ab xml:id="d1e4864" n="16"> angelus, qui eruit me de cunctis malis, benedicat pueris istis
         : et invocetur super eos nomen meum, nomina quoque patrum meorum Abraham et Isaac, et
          crescant in multitudinem super terram.</ab>
        <ab xml:id="d1e4867" n="17"> Videns autem Joseph quod posuisset pater suus dexteram manum
          super caput Ephraim, graviter accepit: et apprehensam manum patris levare conatus est de
          capite Ephraim, et transferre super caput Manasse.</ab>
        <ab xml:id="d1e4871" n="18"> Dixitque ad patrem: Non ita convenit, pater: quia hic est
          primogenitus, pone dexteram tuam super caput ejus.</ab>
        <ab xml:id="d1e4874" n="19"> Qui renuens, ait: Scio, fili mi, scio: et iste quidem erit in
          populos, et multiplicabitur: sed frater ejus minor, major erit illo: et semen illius
          crescet in gentes.</ab>
        <ab xml:id="d1e4877" n="20"> Benedixitque eis in tempore illo, dicens: In te benedicetur
          Israël, atque dicetur: Faciat tibi Deus sicut Ephraim, et sicut Manasse. Constituitque
          Ephraim ante Manassen.</ab>
        <ab xml:id="d1e4880" n="21"> Et ait ad Joseph filium suum: En ego morior, et erit Deus
          vobiscum, reducetque vos ad terram patrum vestrorum.</ab>
        <ab xml:id="d1e4883" n="22"> Do tibi partem unam extra fratres tuos, quam tuli de manu
          Amorrhaei in gladio et arcu meo.</ab>
      </div>
      <div xml:id="d1e4887" type="chap" n="49">
        <ab xml:id="d1e4889" n="1">Vocavit autem Jacob filios suos, et ait eis: Congregamini, ut
          annuntiem quae ventura sunt vobis in diebus novissimis.</ab>
        <ab xml:id="d1e4892" n="2">[Congregamini, et audite, filii Jacob,/ audite Israël patrem
          vestrum : /</ab>
        <ab xml:id="d1e4895" n="3">Ruben, primogenitus meus,/ tu fortitudo mea, et principium
          doloris mei ;/ prior in donis, major in imperio./</ab>
        <ab xml:id="d1e4898" n="4">Effusus es sicut aqua, non crescas: quia ascendisti cubile
          patris tui,/ et maculasti stratum ejus./</ab>
        <ab xml:id="d1e4901" n="5">Simeon et Levi fratres/ vasa iniquitatis bellantia./</ab>
        <ab xml:id="d1e4905" n="6">In consilium eorum non veniat anima mea,/ et in coetu illorum
          non sit gloria mea : / quia in furore suo occiderunt virum,/ et in voluntate sua
          suffoderunt murum./</ab>
        <ab xml:id="d1e4908" n="7">Maledictus furor eorum, quia pertinax : / et indignatio eorum,
          quia dura : / dividam eos in Jacob,/ et dispergam eos in Israël./</ab>
        <ab xml:id="d1e4911" n="8">Juda, te laudabunt fratres tui : / manus tua in cervicibus
          inimicorum tuorum,/ adorabunt te filii patris tui./</ab>
        <ab xml:id="d1e4914" n="9">Catulus leonis Juda : / ad praedam, fili mi, ascendisti : /
          requiescens accubuisti ut leo,/ et quasi leaena: quis suscitabit eum ?/</ab>
        <ab xml:id="d1e4917" n="10"> Non auferetur sceptrum de Juda,/ et dux de femore ejus,/ donec
          veniat qui mittendus est,/ et ipse erit expectatio gentium./</ab>
        <ab xml:id="d1e4920" n="11"> Ligans ad vineam pullum suum,/ et ad vitem, o fili mi, asinam
          suam,/ lavabit in vino stolam suam/ et in sanguine uvae pallium suum./</ab>
        <ab xml:id="d1e4924" n="12"> Pulchriores sunt oculi ejus vino,/ et dentes ejus lacte
          candidiores./</ab>
        <ab xml:id="d1e4927" n="13"> Zabulon in littore maris habitabit,/ et in statione navium/
          pertingens usque ad Sidonem./</ab>
        <ab xml:id="d1e4930" n="14"> Issachar asinus fortis/ accubans inter terminos./</ab>
        <ab xml:id="d1e4933" n="15"> Vidit requiem, quod esset bona/ et terram, quod optima : / et
          supposuit humerum suum ad portandum,/ factusque est tributis serviens./</ab>
        <ab xml:id="d1e4936" n="16"> Dan judicabit populum suum/ sicut et alia tribus in
          Israël./</ab>
        <ab xml:id="d1e4939" n="17"> Fiat Dan coluber in via,/ cerastes in semita,/ mordens ungulas
          equi,/ ut cadat ascensor ejus retro./</ab>
        <ab xml:id="d1e4943" n="18"> Salutare tuum expectabo, Domine./</ab>
        <ab xml:id="d1e4946" n="19"> Gad, accinctus praeliabitur ante eum : / et ipse accingetur
          retrorsum./</ab>
        <ab xml:id="d1e4949" n="20"> Aser, pinguis panis ejus,/ et praebebit delicias regibus./</ab>
        <ab xml:id="d1e4952" n="21"> Nephthali, cervus emissus,/ et dans eloquia
          pulchritudinis./</ab>
        <ab xml:id="d1e4955" n="22"> Filius accrescens Joseph, filius accrescens et decorus aspectu
          : / filiae discurrerunt super murum./</ab>
        <ab xml:id="d1e4958" n="23"> Sed exasperaverunt eum et jurgati sunt,/ invideruntque illi
          habentes jacula./</ab>
        <ab xml:id="d1e4962" n="24"> Sedit in forti arcus ejus,/ et dissoluta sunt vincula
          brachiorum et manuum illius/ per manus potentis Jacob : / inde pastor egressus est, lapis
          Israël./</ab>
        <ab xml:id="d1e4965" n="25"> Deus patris tui erit adjutor tuus,/ et omnipotens benedicet
          tibi/ benedictionibus caeli desuper, benedictionibus abyssi jacentis deorsum,/
          benedictionibus uberum et vulvae./</ab>
        <ab xml:id="d1e4968" n="26"> Benedictiones patris tui confortatae sunt benedictionibus
          patrum ejus,/ donec veniret desiderium collium aeternorum : / fiant in capite Joseph,/ et
          in vertice Nazaraei inter fratres suos./</ab>
        <ab xml:id="d1e4971" n="27"> Benjamin lupus rapax,/ mane comedat praedam,/ et vespere
          dividet spolia.]</ab>
        <ab xml:id="d1e4974" n="28"> Omnes hi in tribubus Israël duodecim: haec locutus est eis
          pater suus, benedixitque singulis benedictionibus propriis.
        </ab>
        <ab xml:id="d1e4978" n="29"> Et praecepit eis, dicens: Ego congregor ad populum meum : 
          sepelite me cum patribus meis in spelunca duplici quae est in agro Ephron Hethaei,</ab>
        <ab xml:id="d1e4982" n="30"> contra Mambre in terra Chanaan, quam emit Abraham cum agro ab
          Ephron Hethaeo in possessionem sepulchri.</ab>
        <ab xml:id="d1e4985" n="31"> Ibi sepelierunt eum, et Saram uxorem ejus: ibi sepultus est
          Isaac cum Rebecca conjuge sua: ibi et Lia condita jacet.</ab>
        <ab xml:id="d1e4988" n="32"> Finitisque mandatis quibus filios instruebat, collegit pedes
          suos super lectulum, et obiit: appositusque est ad populum suum.</ab>
      </div>
      <div xml:id="d1e4992" type="chap" n="50">
        <ab xml:id="d1e4994" n="1">Quod cernens Joseph, ruit super faciem patris, flens et
          deosculans eum.</ab>
        <ab xml:id="d1e4997" n="2">Praecepitque servis suis medicis ut aromatibus condirent
          patrem.</ab>
        <ab xml:id="d1e5000" n="3">Quibus jussa explentibus, transierunt quadraginta dies: iste
          quippe mos erat cadaverum conditorum: flevitque eum Aegyptus septuaginta diebus.</ab>
        <ab xml:id="d1e5003" n="4">Et expleto planctus tempore, locutus est Joseph ad familiam
          Pharaonis: Si inveni gratiam in conspectu vestro, loquimini in auribus Pharaonis : </ab>
        <ab xml:id="d1e5006" n="5">eo quod pater meus adjuraverit me dicens: En morior: in
          sepulchro meo, quod fodi mihi in terra Chanaan, sepelies me. Ascendam igitur, et sepeliam
          patrem meum, ac revertar.</ab>
        <ab xml:id="d1e5010" n="6">Dixitque ei Pharao: Ascende, et sepeli patrem tuum sicut
          adjuratus es.</ab>
        <ab xml:id="d1e5013" n="7">Quo ascendente, ierunt cum eo omnes senes domus Pharaonis,
          cunctique majores natu terrae Aegypti : </ab>
        <ab xml:id="d1e5016" n="8">domus Joseph cum fratribus suis, absque parvulis, et gregibus
          atque armentis, quae dereliquerant in terra Gessen.</ab>
        <ab xml:id="d1e5019" n="9">Habuit quoque in comitatu currus et equites: et facta est turba
          non modica.</ab>
        <ab xml:id="d1e5022" n="10"> Veneruntque ad Aream Atad, quae sita est trans Jordanem: ubi
          celebrantes exequias planctu magno atque vehementi impleverunt septem dies.</ab>
        <ab xml:id="d1e5025" n="11"> Quod cum vidissent habitatores terrae Chanaan, dixerunt : 
          Planctus magnus est iste Aegyptiis. Et idcirco vocatum est nomen loci illius, Planctus
          Aegypti.</ab>
        <ab xml:id="d1e5029" n="12"> Fecerunt ergo filii Jacob sicut praeceperat eis : </ab>
        <ab xml:id="d1e5032" n="13"> et portantes eum in terram Chanaan, sepelierunt eum in spelunca
          duplici, quam emerat Abraham cum agro in possessionem sepulchri ab Ephron Hethaeo, contra
          faciem Mambre.</ab>
        <ab xml:id="d1e5035" n="14"> Reversusque est Joseph in Aegyptum cum fratribus suis, et omni
          comitatu, sepulto patre.
        </ab>
        <ab xml:id="d1e5039" n="15"> Quo mortuo, timentes fratres ejus, et mutuo colloquentes: Ne
          forte memor sit injuriae quam passus est, et reddat nobis omne malum quod fecimus,</ab>
        <ab xml:id="d1e5042" n="16"> mandaverunt ei dicentes: Pater tuus praecepit nobis antequam
          moreretur,</ab>
        <ab xml:id="d1e5045" n="17"> ut haec tibi verbis illius diceremus: Obsecro ut obliviscaris
          sceleris fratrum tuorum, et peccati atque malitiae quam exercuerunt in te: nos quoque
          oramus ut servis Dei patris tui dimittas iniquitatem hanc. Quibus auditis flevit
          Joseph.</ab>
        <ab xml:id="d1e5049" n="18"> Veneruntque ad eum fratres sui: et proni adorantes in terram,
          dixerunt: Servi tui sumus.</ab>
        <ab xml:id="d1e5052" n="19"> Quibus ille respondit: Nolite timere: num Dei possumus
          resistere voluntati ?</ab>
        <ab xml:id="d1e5055" n="20"> Vos cogitastis de me malum: sed Deus vertit illud in bonum, ut
          exaltaret me, sicut in praesentiarum cernitis, et salvos faceret multos populos.</ab>
        <ab xml:id="d1e5058" n="21"> Nolite timere: ego pascam vos et parvulos vestros : 
          consolatusque est eos, et blande ac leniter est locutus.</ab>
        <ab xml:id="d1e5061" n="22"> Et habitavit in Aegypto cum omni domo patris sui: vixitque
          centum decem annis. Et vidit Ephraim filios usque ad tertiam generationem. Filii quoque
          Machir filii Manasse nati sunt in genibus Joseph.</ab>
        <ab xml:id="d1e5064" n="23"> Quibus transactis, locutus est fratribus suis: Post mortem
          meam Deus visitabit vos, et ascendere vos faciet de terra ista ad terram quam juravit
          Abraham, Isaac et Jacob.</ab>
        <ab xml:id="d1e5068" n="24"> Cumque adjurasset eos atque dixisset: Deus visitabit vos,
          asportate ossa mea vobiscum de loco isto : </ab>
        <ab xml:id="d1e5071" n="25"> mortuus est, expletis centum decem vitae suae annis. Et
          conditus aromatibus, repositus est in loculo in Aegypto.</ab>
      </div>


    </body>
  </text>
</TEI>
