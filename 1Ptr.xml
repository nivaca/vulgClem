<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>I Petri</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Petrus Apostolus Jesu Christi, electis advenis dispersionis Ponti,
          Galatiae, Cappadociae, Asiae, et Bithyniae,</ab>
        <ab xml:id="d1e36" n="2"> secundum praescientiam Dei Patris, in sanctificationem Spiritus,
          in obedientiam, et aspersionem sanguinis Jesu Christi. Gratia vobis, et pax
            multiplicetur.<pc ana="#pilcrow"/>
        </ab>
        <ab xml:id="d1e40" n="3"> Benedictus Deus et Pater Domini nostri Jesu Christi, qui secundum
          misericordiam suam magnam regeneravit nos in spem vivam, per resurrectionem Jesu Christi
          ex mortuis,</ab>
        <ab xml:id="d1e43" n="4"> in haereditatem incorruptibilem, et incontaminatam, et
          immarcescibilem, conservatam in caelis in vobis,</ab>
        <ab xml:id="d1e46" n="5"> qui in virtute Dei custodimini per fidem in salutem, paratam
          revelari in tempore novissimo.</ab>
        <ab xml:id="d1e50" n="6"> In quo exsultabis, modicum nunc si oportet contristari in variis
          tentationibus :</ab>
        <ab xml:id="d1e53" n="7"> ut probatio vestrae fidei multo pretiosior auro (quod per ignem
          probatur) inveniatur in laudem, et gloriam, et honorem in revelatione Jesu Christi :</ab>
        <ab xml:id="d1e56" n="8"> quem cum non videritis, diligitis : in quem nunc quoque non
          videntes creditis : credentes autem exsultabitis laetitia inenarrabili, et glorificata
          :</ab>
        <ab xml:id="d1e59" n="9"> reportantes finem fidei vestrae, salutem animarum.</ab>
        <ab xml:id="d1e62" n="10"> De qua salute exquisierunt, atque scrutati sunt prophetae, qui de
          futura in vobis gratia prophetaverunt :</ab>
        <ab xml:id="d1e65" n="11"> scrutantes in quod vel quale tempus significaret in eis Spiritus
          Christi : praenuntians eas quae in Christo sunt passiones, et posteriores glorias :</ab>
        <ab xml:id="d1e69" n="12"> quibus revelatum est quia non sibimetipsis, vobis autem
          ministrabant ea quae nunc nuntiata sunt vobis per eos qui evangelizaverunt vobis, Spiritu
          Sancto misso de caelo, in quem desiderant angeli prospicere.<pc ana="#pilcrow"/>
        </ab>
        <ab xml:id="d1e73" n="13"> Propter quod succincti lumbos mentis vestrae, sobrii, perfecte
          sperate in eam, quae offertur vobis, gratiam, in revelationem Jesu Christi :</ab>
        <ab xml:id="d1e76" n="14"> quasi filii obedientiae, non configurati prioribus ignorantiae
          vestrae desideriis :</ab>
        <ab xml:id="d1e79" n="15"> sed secundum eum qui vocavit vos, Sanctum : et ipsi in omni
          conversatione sancti sitis :</ab>
        <ab xml:id="d1e82" n="16"> quoniam scriptum est : Sancti eritis, quoniam ego sanctus
          sum.</ab>
        <ab xml:id="d1e85" n="17"> Et si patrem invocatis eum, qui sine acceptione personarum
          judicat secundum uniuscujusque opus, in timore incolatus vestri tempore conversamini.</ab>
        <ab xml:id="d1e89" n="18"> Scientes quod non corruptibilibus, auro vel argento, redempti
          estis de vana vestra conversatione paternae traditionis :</ab>
        <ab xml:id="d1e92" n="19"> sed pretioso sanguine quasi agni immaculati Christi, et
          incontaminati :</ab>
        <ab xml:id="d1e95" n="20"> praecogniti quidem ante mundi constitutionem, manifestati autem
          novissimis temporibus propter vos,</ab>
        <ab xml:id="d1e98" n="21"> qui per ipsum fideles estis in Deo, qui suscitavit eum a mortuis,
          et dedit ei gloriam, ut fides vestra et spes esset in Deo :</ab>
        <ab xml:id="d1e101" n="22"> animas vestras castificantes in obedientia caritatis, in
          fraternitatis amore, simplici ex corde invicem diligite attentius :</ab>
        <ab xml:id="d1e104" n="23"> renati non ex semine corruptibili, sed incorruptibili per verbum
          Dei vivi, et permanentis in aeternum :</ab>
        <ab xml:id="d1e108" n="24"> quia omnis caro ut foenum : et omnis gloria ejus tamquam flos
          foeni : exaruit foenum, et flos ejus decidit.</ab>
        <ab xml:id="d1e111" n="25"> Verbum autem Domini manet in aeternum : hoc est autem verbum,
          quod evangelizatum est in vos.</ab>
      </div>
      <div xml:id="d1e115" type="chap" n="2">
        <ab xml:id="d1e117" n="1"> Deponentes igitur omnem malitiam, et omnem dolum, et
          simulationes, et invidias, et omnes detractiones,</ab>
        <ab xml:id="d1e120" n="2"> sicut modo geniti infantes, rationabile, sine dolo lac
          concupiscite : ut in eo crescatis in salutem :</ab>
        <ab xml:id="d1e123" n="3"> si tamen gustastis quoniam dulcis est Dominus.</ab>
        <ab xml:id="d1e126" n="4"> Ad quem accedentes lapidem vivum, ab hominibus quidem reprobatum,
          a Deo autem electum, et honorificatum :</ab>
        <ab xml:id="d1e129" n="5"> et ipsi tamquam lapides vivi superaedificamini, domus
          spiritualis, sacerdotium sanctum, offerre spirituales hostias, acceptabiles Deo per Jesum
          Christum.</ab>
        <ab xml:id="d1e133" n="6"> Propter quod continet Scriptura : Ecce pono in Sion lapidem
          summum angularem, electum, pretiosum : et qui crediderit in eum, non confundetur.</ab>
        <ab xml:id="d1e136" n="7"> Vobis igitur honor credentibus : non credentibus autem lapis,
          quem reprobaverunt aedificantes : hic factus est in caput anguli,</ab>
        <ab xml:id="d1e139" n="8"> et lapis offensionis, et petra scandali, his qui offendunt verbo,
          nec credunt in quo et positi sunt.</ab>
        <ab xml:id="d1e142" n="9"> Vos autem genus electum, regale sacerdotium, gens sancta, populus
          acquisitionis : ut virtutes annuntietis ejus qui de tenebris vos vocavit in admirabile
          lumen suum.</ab>
        <ab xml:id="d1e145" n="10"> Qui aliquando non populus, nunc autem populus Dei : qui non
          consecuti misericordiam, nunc autem misericordiam consecuti.<pc ana="#pilcrow"/>
        </ab>
        <ab xml:id="d1e149" n="11"> Carissimi, obsecro vos tamquam advenas et peregrinos abstinere
          vos a carnalibus desideriis, quae militant adversus animam,</ab>
        <ab xml:id="d1e153" n="12"> conversationem vestram inter gentes habentes bonam : ut in eo
          quod detrectant de vobis tamquam de malefactoribus, ex bonis operibus vos considerantes,
          glorificent Deum in die visitationis.</ab>
        <ab xml:id="d1e156" n="13"> Subjecti igitur estote omni humanae creaturae propter Deum :
          sive regi quasi praecellenti :</ab>
        <ab xml:id="d1e159" n="14"> sive ducibus tamquam ab eo missis ad vindictam malefactorum,
          laudem vero bonorum :</ab>
        <ab xml:id="d1e162" n="15"> quia sic est voluntas Dei, ut benefacientes obmutescere faciatis
          imprudentium hominum ignorantiam :</ab>
        <ab xml:id="d1e165" n="16"> quasi liberi, et non quasi velamen habentes malitiae libertatem,
          sed sicut servi Dei.</ab>
        <ab xml:id="d1e168" n="17"> Omnes honorate : fraternitatem diligite : Deum timete : regem
            honorificate.<pc ana="#pilcrow"/>
        </ab>
        <ab xml:id="d1e173" n="18"> Servi, subditi estote in omni timore dominis, non tantum bonis
          et modestis, sed etiam dyscolis.</ab>
        <ab xml:id="d1e176" n="19"> Haec est enim gratia, si propter Dei conscientiam sustinet quis
          tristitias, patiens injuste.</ab>
        <ab xml:id="d1e179" n="20"> Quae enim est gloria, si peccantes, et colaphizati suffertis ?
          sed si bene facientes patienter sustinetis, haec est gratia apud Deum.</ab>
        <ab xml:id="d1e182" n="21"> In hoc enim vocati estis : quia et Christus passus est pro
          nobis, vobis relinquens exemplum ut sequamini vestigia ejus :</ab>
        <ab xml:id="d1e185" n="22"> qui peccatum non fecit, nec inventus est dolus in ore ejus
          :</ab>
        <ab xml:id="d1e188" n="23"> qui cum malediceretur, non maledicebat : cum pateretur, non
          comminabatur : tradebat autem judicanti se injuste :</ab>
        <ab xml:id="d1e192" n="24"> qui peccata nostra ipse pertulit in corpore suo super lignum ;
          ut peccatis mortui, justitiae vivamus : cujus livore sanati estis.</ab>
        <ab xml:id="d1e195" n="25"> Eratis enim sicut oves errantes, sed conversi estis nunc ad
          pastorem, et episcopum animarum vestrarum.</ab>
      </div>
      <div xml:id="d1e199" type="chap" n="3">
        <ab xml:id="d1e201" n="1"> Similiter et mulieres subditae sint viris suis : ut etsi qui non
          credunt verbo, per mulierem conversationem sine verbo lucrifiant :</ab>
        <ab xml:id="d1e204" n="2"> considerantes in timore castam conversationem vestram.</ab>
        <ab xml:id="d1e207" n="3"> Quarum non sit extrinsecus capillatura, aut circumdatio auri, aut
          indumenti vestimentorum cultus :</ab>
        <ab xml:id="d1e210" n="4"> sed qui absconditus est cordis homo, in incorruptibilitate
          quieti, et modesti spiritus, qui est in conspectu Dei locuples.</ab>
        <ab xml:id="d1e213" n="5"> Sic enim aliquando et sanctae mulieres, sperantes in Deo,
          ornabant se, subjectae propriis viris.</ab>
        <ab xml:id="d1e217" n="6"> Sicut Sara obediebat Abrahae, dominum eum vocans : cujus estis
          filiae benefacientes, et non pertimentes ullam perturbationem.</ab>
        <ab xml:id="d1e220" n="7"> Viri similiter cohabitantes secundum scientiam, quasi infirmiori
          vasculo muliebri impartientes honorem, tamquam et cohaeredibus gratiae vitae : ut non
          impediantur orationes vestrae.<pc ana="#pilcrow"/>
        </ab>
        <ab xml:id="d1e224" n="8"> In fine autem omnes unanimes, compatientes fraternitatis
          amatores, misericordes, modesti, humiles :</ab>
        <ab xml:id="d1e227" n="9"> non reddentes malum pro malo, nec maledictum pro maledicto, sed e
          contrario benedicentes : quia in hoc vocati estis, ut benedictionem haereditate
          possideatis.</ab>
        <ab xml:id="d1e230" n="10"> Qui enim vult vitam diligere, et dies videre bonos, coërceat
          linguam suam a malo, et labia ejus ne loquantur dolum.</ab>
        <ab xml:id="d1e233" n="11"> Declinet a malo, et faciat bonum : inquirat pacem, et sequatur
          eam :</ab>
        <ab xml:id="d1e237" n="12"> quia oculi Domini super justos, et aures ejus in preces eorum :
          vultus autem Domini super facientes mala.</ab>
        <ab xml:id="d1e240" n="13"> Et quis est qui vobis noceat, si boni aemulatores fueritis
          ?</ab>
        <ab xml:id="d1e243" n="14"> Sed et si quid patimini propter justitiam, beati. Timorem autem
          eorum ne timueritis, et non conturbemini.</ab>
        <ab xml:id="d1e246" n="15"> Dominum autem Christum sanctificate in cordibus vestris, parati
          semper ad satisfactionem omni poscenti vos rationem de ea, quae in vobis est, spe.</ab>
        <ab xml:id="d1e249" n="16"> Sed cum modestia, et timore, conscientiam habentes bonam : ut in
          eo, quod detrahunt vobis, confundantur, qui calumniantur vestram bonam in Christo
          conversationem.</ab>
        <ab xml:id="d1e252" n="17"> Melius est enim benefacientes (si voluntas Dei velit) pati, quam
            malefacientes.<pc ana="#pilcrow"/>
        </ab>
        <ab xml:id="d1e257" n="18"> Quia et Christus semel pro peccatis nostris mortuus est, justus
          pro injustis, ut nos offerret Deo, mortificatus quidem carne, vivificatus autem
          spiritu.</ab>
        <ab xml:id="d1e260" n="19"> In quo et his, qui in carcere erant, spiritibus veniens
          praedicavit :</ab>
        <ab xml:id="d1e263" n="20"> qui increduli fuerant aliquando, quando exspectabant Dei
          patientiam in diebus Noë, cum fabricaretur arca : in qua pauci, id est octo animae, salvae
          factae sunt per aquam.</ab>
        <ab xml:id="d1e266" n="21"> Quod et vos nunc similis formae salvos fecit baptisma : non
          carnis depositio sordium, sed conscientiae bonae interrogatio in Deum per resurrectionem
          Jesu Christi.</ab>
        <ab xml:id="d1e269" n="22"> Qui est in dextera Dei, deglutiens mortem ut vitae aeternae
          haeredes efficeremur : profectus in caelum subjectis sibi angelis, et potestatibus, et
          virtutibus.</ab>
      </div>
      <div xml:id="d1e273" type="chap" n="4">
        <ab xml:id="d1e275" n="1"> Christo igitur passo in carne, et vos eadem cogitatione armamini
          : quia qui passus est in carne, desiit a peccatis :</ab>
        <ab xml:id="d1e278" n="2"> ut jam non desideriis hominum, sed voluntati Dei, quod reliquum
          est in carne vivat temporis.</ab>
        <ab xml:id="d1e281" n="3"> Sufficit enim praeteritum tempus ad voluntatem gentium
          consummandam his qui ambulaverunt in luxuriis, desideriis, vinolentiis, comessationibus,
          potationibus, et illicitis idolorum cultibus.</ab>
        <ab xml:id="d1e284" n="4"> In quo admirantur non concurrentibus vobis in eamdem luxuriae
          confusionem, blasphemantes.</ab>
        <ab xml:id="d1e287" n="5"> Qui reddent rationem ei qui paratus est judicare vivos et
          mortuos.</ab>
        <ab xml:id="d1e291" n="6"> Propter hoc enim et mortuis evangelizatum est : ut judicentur
          quidem secundum homines in carne, vivant autem secundum Deum in spiritu.<pc ana="#pilcrow"
          />
        </ab>
        <ab xml:id="d1e295" n="7"> Omnium autem finis appropinquavit. Estote itaque prudentes, et
          vigilate in orationibus.</ab>
        <ab xml:id="d1e298" n="8"> Ante omnia autem, mutuam in vobismetipsis caritatem continuam
          habentes : quia caritas operit multitudinem peccatorum.</ab>
        <ab xml:id="d1e301" n="9"> Hospitales invicem sine murmuratione.</ab>
        <ab xml:id="d1e304" n="10"> Unusquisque, sicut accepit gratiam, in alterutrum illam
          administrantes, sicut boni dispensatores multiformis gratiae Dei.</ab>
        <ab xml:id="d1e307" n="11"> Si quis loquitur, quasi sermones Dei : si quis ministrat,
          tamquam ex virtute, quam administrat Deus : ut in omnibus honorificetur Deus per Jesum
          Christum : cui est gloria et imperium in saecula saeculorum. Amen.<pc ana="#pilcrow"/>
        </ab>
        <ab xml:id="d1e312" n="12"> Carissimi, nolite peregrinari in fervore, qui ad tentationem
          vobis fit, quasi novi aliquid vobis contingat :</ab>
        <ab xml:id="d1e315" n="13"> sed communicantes Christi passionibus gaudete, ut et in
          revelatione gloriae ejus gaudeatis exsultantes.</ab>
        <ab xml:id="d1e318" n="14"> Si exprobramini in nomine Christi, beati eritis : quoniam quod
          est honoris, gloriae, et virtutis Dei, et qui est ejus Spiritus, super vos
          requiescit.</ab>
        <ab xml:id="d1e321" n="15"> Nemo autem vestrum patiatur ut homicida, aut fur, aut maledicus,
          aut alienorum appetitor.</ab>
        <ab xml:id="d1e324" n="16"> Si autem ut christianus, non erubescat : glorificet autem Deum
          in isto nomine :</ab>
        <ab xml:id="d1e327" n="17"> quoniam tempus est ut incipiat judicium a domo Dei. Si autem
          primum a nobis, quis finis eorum, qui non credunt Dei Evangelio ?</ab>
        <ab xml:id="d1e331" n="18"> et si justus vix salvabitur, impius et peccator ubi parebunt
          ?</ab>
        <ab xml:id="d1e334" n="19"> Itaque et hi, qui patiuntur secundum voluntatem Dei, fideli
          Creatori commendent animas suas in benefactis.</ab>
      </div>
      <div xml:id="d1e338" type="chap" n="5">
        <ab xml:id="d1e340" n="1"> Seniores ergo, qui in vobis sunt, obsecro, consenior et testis
          Christi passionum : qui et ejus, quae in futuro revelanda est, gloriae communicator :</ab>
        <ab xml:id="d1e343" n="2"> pascite qui in vobis est gregem Dei, providentes non coacte, sed
          spontanee secundum Deum : neque turpis lucri gratia, sed voluntarie :</ab>
        <ab xml:id="d1e346" n="3"> neque ut dominantes in cleris, sed forma facti gregis ex
          animo.</ab>
        <ab xml:id="d1e349" n="4"> Et cum apparuerit princeps pastorum, percipietis immarcescibilem
          gloriae coronam.</ab>
        <ab xml:id="d1e352" n="5"> Similiter adolescentes subditi estote senioribus.<pc
            ana="#pilcrow"/> Omnes autem invicem humilitatem insinuate, quia Deus superbis resistit,
          humilibus autem dat gratiam.</ab>
        <ab xml:id="d1e358" n="6"> Humiliamini igitur sub potenti manu Dei, ut vos exaltet in
          tempore visitationis :</ab>
        <ab xml:id="d1e361" n="7"> omnem sollicitudinem vestram projicientes in eum, quoniam ipsi
          cura est de vobis.</ab>
        <ab xml:id="d1e364" n="8"> Sobrii estote, et vigilate : quia adversarius vester diabolus
          tamquam leo rugiens circuit, quaerens quem devoret :</ab>
        <ab xml:id="d1e367" n="9"> cui resistite fortes in fide : scientes eamdem passionem ei quae
          in mundo est vestrae fraternitati fieri.</ab>
        <ab xml:id="d1e370" n="10"> Deus autem omnis gratiae, qui vocavit nos in aeternam suam
          gloriam in Christo Jesu, modicum passos ipse perficiet, confirmabit, solidabitque.</ab>
        <ab xml:id="d1e373" n="11"> Ipsi gloria, et imperium in saecula saeculorum. Amen.<pc
            ana="#pilcrow"/>
        </ab>
        <ab xml:id="d1e378" n="12"> Per Silvanum fidelem fratrem vobis, ut arbitror, breviter
          scripsi : obsecrans et contestans, hanc esse veram gratiam Dei, in qua statis.</ab>
        <ab xml:id="d1e381" n="13"> Salutat vos ecclesia quae est in Babylone coëlecta, et Marcus
          filius meus.</ab>
        <ab xml:id="d1e384" n="14"> Salutate invicem in osculo sancto. Gratia vobis omnibus qui
          estis in Christo Jesu. Amen.</ab>
      </div>


    </body>
  </text>
</TEI>
