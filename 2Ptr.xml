<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>II Petri</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Simon Petrus, servus et apostolus Jesu Christi, iis qui coaequalem
          nobiscum sortiti sunt fidem in justitia Dei nostri, et Salvatoris Jesu Christi.</ab>
        <ab xml:id="d1e36" n="2"> Gratia vobis, et pax adimpleatur in cognitione Dei, et Christi
          Jesu Domini nostri :</ab>
        <ab xml:id="d1e39" n="3"> Quomodo omnia nobis divinae virtutis suae, quae ad vitam et
          pietatem donata sunt, per cognitionem ejus, qui vocavit nos propria gloria, et
          virtute,</ab>
        <ab xml:id="d1e42" n="4"> per quem maxima, et pretiosa nobis promissa donavit : ut per haec
          efficiamini divinae consortes naturae : fugientes ejus, quae in mundo est, concupiscentiae
            corruptionem.<pc ana="#pilcrow"/>
        </ab>
        <ab xml:id="d1e46" n="5"> Vos autem curam omnem subinferentes, ministrate in fide vestra
          virtutem, in virtute autem scientiam,</ab>
        <ab xml:id="d1e50" n="6"> in scientia autem abstinentiam, in abstinentia autem patientiam,
          in patientia autem pietatem,</ab>
        <ab xml:id="d1e53" n="7"> in pietate autem amorem fraternitatis, in amore autem
          fraternitatis caritatem.</ab>
        <ab xml:id="d1e56" n="8"> Haec enim si vobiscum adsint, et superent, non vacuos nec sine
          fructu vos constituent in Domini nostri Jesu Christi cognitione.</ab>
        <ab xml:id="d1e59" n="9"> Cui enim non praesto sunt haec, caecus est, et manu tentans,
          oblivionem accipiens purgationis veterum suorum delictorum.</ab>
        <ab xml:id="d1e62" n="10"> Quapropter fratres, magis satagite ut per bona opera certam
          vestram vocationem, et electionem faciatis : haec enim facientes, non peccabitis
          aliquando.</ab>
        <ab xml:id="d1e65" n="11"> Sic enim abundanter ministrabitur vobis introitus in aeternum
          regnum Domini nostri et Salvatoris Jesu Christi.<pc ana="#pilcrow"/>
        </ab>
        <ab xml:id="d1e70" n="12"> Propter quod incipiam vos semper commonere de his : et quidem
          scientes et confirmatos vos in praesenti veritate.</ab>
        <ab xml:id="d1e73" n="13"> Justum autem arbitror quamdiu sum in hoc tabernaculo, suscitare
          vos in commonitione :</ab>
        <ab xml:id="d1e76" n="14"> certus quod velox est depositio tabernaculi mei secundum quod et
          Dominus noster Jesus Christus significavit mihi.</ab>
        <ab xml:id="d1e79" n="15"> Dabo autem operam et frequenter habere vos post obitum meum, ut
          horum memoriam faciatis.<pc ana="#pilcrow"/>
        </ab>
        <ab xml:id="d1e83" n="16"> Non enim doctas fabulas secuti notam fecimus vobis Domini nostri
          Jesu Christi virtutem et praesentiam : sed speculatores facti illius magnitudinis.</ab>
        <ab xml:id="d1e86" n="17"> Accipiens enim a Deo Patre honorem et gloriam, voce delapsa ad
          eum hujuscemodi a magnifica gloria : Hic est Filius meus dilectus, in quo mihi complacui,
          ipsum audite.</ab>
        <ab xml:id="d1e90" n="18"> Et hanc vocem nos audivimus de caelo allatam, cum essemus cum
          ipso in monte sancto.</ab>
        <ab xml:id="d1e93" n="19"> Et habemus firmiorem propheticum sermonem : cui benefacitis
          attendentes quasi lucernae lucenti in caliginoso loco donec dies elucescat, et lucifer
          oriatur in cordibus vestris :</ab>
        <ab xml:id="d1e96" n="20"> hoc primum intelligentes quod omnis prophetia Scripturae propria
          interpretatione non fit.</ab>
        <ab xml:id="d1e99" n="21"> Non enim voluntate humana allata est aliquando prophetia : sed
          Spiritu Sancto inspirati, locuti sunt sancti Dei homines.</ab>
      </div>
      <div xml:id="d1e103" type="chap" n="2">
        <ab xml:id="d1e105" n="1"> Fuerunt vero et pseudoprophetae in populo, sicut et in vobis
          erunt magistri mendaces, qui introducent sectas perditionis : et eum qui emit eos, Dominum
          negant, superducentes sibi celerem perditionem.</ab>
        <ab xml:id="d1e108" n="2"> Et multi sequentur eorum luxurias, per quos via veritatis
          blasphemabitur :</ab>
        <ab xml:id="d1e111" n="3"> et in avaritia fictis verbis de vobis negotiabuntur : quibus
          judicium jam olim non cessat : et perditio eorum non dormitat.</ab>
        <ab xml:id="d1e114" n="4"> Si enim Deus angelis peccantibus non pepercit, sed rudentibus
          inferni detractos in tartarum tradidit cruciandos, in judicium reservari.</ab>
        <ab xml:id="d1e117" n="5"> Et originali mundo non pepercit, sed octavum NoÃ« justitiae
          praeconem custodivit, diluvium mundo impiorum inducens.</ab>
        <ab xml:id="d1e121" n="6"> Et civitates Sodomorum et Gomorrhaeorum in cinerem redigens,
          eversione damnavit : exemplum eorum, qui impie acturi sunt, ponens :</ab>
        <ab xml:id="d1e124" n="7"> et justum Lot oppressum a nefandorum injuria, ac luxuriosa
          conversatione eripuit :</ab>
        <ab xml:id="d1e127" n="8"> aspectu enim, et auditu justus erat : habitans apud eos, qui de
          die in diem animam justam iniquis operibus cruciabant.</ab>
        <ab xml:id="d1e130" n="9"> Novit Dominus pios de tentatione eripere : iniquos vero in diem
          judicii reservare cruciandos.<pc ana="#pilcrow"/>
        </ab>
        <ab xml:id="d1e134" n="10"> Magis autem eos, qui post carnem in concupiscentia immunditiae
          ambulant, dominationemque contemnunt, audaces, sibi placentes, sectas non metuunt
          introducere blasphemantes :</ab>
        <ab xml:id="d1e137" n="11"> ubi angeli fortitudine, et virtute cum sint majores, non portant
          adversum se execrabile judicium.</ab>
        <ab xml:id="d1e141" n="12"> Hi vero velut irrationabilia pecora, naturaliter in captionem,
          et in perniciem in his quae ignorant blasphemantes in corruptione sua peribunt,</ab>
        <ab xml:id="d1e144" n="13"> percipientes mercedem injustitiae, voluptatem existimantes diei
          delicias : coinquinationes, et maculae deliciis affluentes, in conviviis suis luxuriantes
          vobiscum,</ab>
        <ab xml:id="d1e147" n="14"> oculos habentes plenos adulterii, et incessabilis delicti.
          Pellicientes animas instabiles, cor exercitatum avaritia habentes, maledictionis filii
          :</ab>
        <ab xml:id="d1e150" n="15"> derelinquentes rectam viam erraverunt, secuti viam Balaam ex
          Bosor, qui mercedem iniquitatis amavit :</ab>
        <ab xml:id="d1e153" n="16"> correptionem vero habuit suae vesaniae : subjugale mutum animal,
          hominis voce loquens, prohibuit prophetae insipientiam.</ab>
        <ab xml:id="d1e156" n="17"> Hi sunt fontes sine aqua, et nebulae turbinibus exagitatae,
          quibus caligo tenebrarum reservatur.</ab>
        <ab xml:id="d1e160" n="18"> Superba enim vanitatis loquentes, pelliciunt in desideriis
          carnis luxuriae eos, qui paululum effugiunt, qui in errore conversantur :</ab>
        <ab xml:id="d1e163" n="19"> libertatem illis promittentes, cum ipsi servi sint corruptionem
          : a quo enim quis superatus est, hujus et servus est.</ab>
        <ab xml:id="d1e166" n="20"> Si enim refugientes coinquinationes mundi in cognitione Domini
          nostri, et Salvatoris Jesu Christi, his rursus implicati superantur : facta sunt eis
          posteriora deteriora prioribus.</ab>
        <ab xml:id="d1e169" n="21"> Melius enim erat illis non cognoscere viam justitiae, quam post
          agnitionem, retrorsum converti ab eo, quod illis traditum est, sancto mandato.</ab>
        <ab xml:id="d1e172" n="22"> Contigit enim eis illud veri proverbii : Canis reversus ad suum
          vomitum : et, Sus lota in volutabro luti.</ab>
      </div>
      <div xml:id="d1e176" type="chap" n="3">
        <ab xml:id="d1e178" n="1"> Hanc ecce vobis, carissimi, secundam scribo epistolam, in quibus
          vestram excito in commonitione sinceram mentem :</ab>
        <ab xml:id="d1e181" n="2"> ut memores sitis eorum, quae praedixi, verborum, a sanctis
          prophetis et apostolorum vestrorum, praeceptorum Domini et Salvatoris.</ab>
        <ab xml:id="d1e184" n="3"> Hoc primum scientes, quod venient in novissimis diebus in
          deceptione illusores, juxta proprias concupiscentias ambulantes,</ab>
        <ab xml:id="d1e187" n="4"> dicentes : Ubi est promissio, aut adventus ejus ? ex quo enim
          patres dormierunt, omnia sic perseverant ab initio creaturae.</ab>
        <ab xml:id="d1e190" n="5"> Latet enim eos hoc volentes, quod caeli erant prius, et terra de
          aqua, et per aquam consistens Dei verbo :</ab>
        <ab xml:id="d1e194" n="6"> per quae, ille tunc mundus aqua inundatus, periit.</ab>
        <ab xml:id="d1e197" n="7"> Caeli autem, qui nunc sunt, et terra eodem verbo repositi sunt,
          igni reservati in diem judicii, et perditionis impiorum hominum.</ab>
        <ab xml:id="d1e200" n="8"> Unum vero hoc non lateat vos, carissimi, quia unus dies apud
          Dominum sicut mille anni, et mille anni sicut dies unus.</ab>
        <ab xml:id="d1e203" n="9"> Non tardat Dominus promissionem suam, sicut quidam existimant :
          sed patienter agit propter vos, nolens aliquos perire, sed omnes ad poenitentiam
          reverti.</ab>
        <ab xml:id="d1e206" n="10"> Adveniet autem dies Domini ut fur : in quo caeli magno impetu
          transient, elementa vero calore solventur, terra autem et quae in ipsa sunt opera,
            exurentur.<pc ana="#pilcrow"/>
        </ab>
        <ab xml:id="d1e210" n="11"> Cum igitur haec omnia dissolvenda sunt, quales oportet vos esse
          in sanctis conversationibus, et pietatibus,</ab>
        <ab xml:id="d1e214" n="12"> exspectantes, et properantes in adventum diei Domini, per quem
          caeli ardentes solventur, et elementa ignis ardore tabescent ?</ab>
        <ab xml:id="d1e217" n="13"> Novos vero caelos, et novam terram secundum promissa ipsius
          exspectamus, in quibus justitia habitat.</ab>
        <ab xml:id="d1e220" n="14"> Propter quod, carissimi, haec exspectantes, satagite immaculati,
          et inviolati ei inveniri in pace :</ab>
        <ab xml:id="d1e223" n="15"> et Domini nostri longanimitatem, salutem arbitremini : sicut et
          carissimus frater noster Paulus secundum datam sibi sapientiam scripsit vobis,</ab>
        <ab xml:id="d1e226" n="16"> sicut et omnibus epistolis, loquens in eis de his in quibus sunt
          quaedam difficilia intellectu, quae indocti et instabiles depravant, sicut et ceteras
          Scripturas, ad suam ipsorum perditionem.<pc ana="#pilcrow"/>
        </ab>
        <ab xml:id="d1e230" n="17"> Vos igitur fratres, praescientes custodite, ne insipientium
          errore traducti excidatis a propria firmitate :</ab>
        <ab xml:id="d1e234" n="18"> crescite vero in gratia, et in cognitione Domini nostri, et
          Salvatoris Jesu Christi. Ipsi gloria et nunc, et in diem aeternitatis. Amen.</ab>
      </div>


    </body>
  </text>
</TEI>
