<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>I Regum</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Et rex David senuerat, habebatque aetatis plurimos dies: cumque
          operiretur vestibus, non calefiebat.</ab>
        <ab xml:id="d1e36" n="2">Dixerunt ergo ei servi sui: Quaeramus domino nostro regi
          adolescentulam virginem, et stet coram rege, et foveat eum, dormiatque in sinu suo, et
          calefaciat dominum nostrum regem.</ab>
        <ab xml:id="d1e39" n="3">Quaesierunt igitur adolescentulam speciosam in omnibus finibus
          Israël, et invenerunt Abisag Sunamitidem, et adduxerunt eam ad regem.</ab>
        <ab xml:id="d1e42" n="4">Erat autem puella pulchra nimis, dormiebatque cum rege, et
          ministrabat ei: rex vero non cognovit eam.
        </ab>
        <ab xml:id="d1e46" n="5">Adonias autem filius Haggith elevabatur, dicens: Ego regnabo.
          Fecitque sibi currus et equites, et quinquaginta viros qui currerent ante eum.</ab>
        <ab xml:id="d1e50" n="6">Nec corripuit eum pater suus aliquando, dicens: Quare hoc fecisti
         ? Erat autem et ipse pulcher valde, secundus natu post Absalom.</ab>
        <ab xml:id="d1e53" n="7">Et sermo ei cum Joab filio Sarviae, et cum Abiathar sacerdote, qui
          adjuvabant partes Adoniae.</ab>
        <ab xml:id="d1e56" n="8">Sadoc vero sacerdos, et Banaias filius Jojadae, et Nathan
          propheta, et Semei et Rei, et robur exercitus David, non erat cum Adonia.</ab>
        <ab xml:id="d1e59" n="9">Immolatis ergo Adonias arietibus et vitulis, et universis
          pinguibus, juxta lapidem Zoheleth, qui erat vicinus fonti Rogel, vocavit universos fratres
          suos filios regis, et omnes viros Juda servos regis.</ab>
        <ab xml:id="d1e62" n="10"> Nathan autem prophetam, et Banaiam, et robustos quosque, et
          Salomonem fratrem suum non vocavit.
        </ab>
        <ab xml:id="d1e66" n="11"> Dixit itaque Nathan ad Bethsabee matrem Salomonis: Num audisti
          quod regnaverit Adonias filius Haggith, et dominus noster David hoc ignorat ?</ab>
        <ab xml:id="d1e70" n="12"> Nunc ergo veni, accipe consilium a me, et salva animam tuam,
          filiique tui Salomonis.</ab>
        <ab xml:id="d1e73" n="13"> Vade, et ingredere ad regem David, et dic ei: Nonne tu, domine
          mi rex, jurasti mihi ancillae tuae, dicens: Salomon filius tuus regnabit post me, et ipse
          sedebit in solio meo? quare ergo regnat Adonias ?</ab>
        <ab xml:id="d1e76" n="14"> Et adhuc ibi te loquente cum rege, ego veniam post te, et
          complebo sermones tuos.</ab>
        <ab xml:id="d1e79" n="15"> Ingressa est itaque Bethsabee ad regem in cubiculum: rex autem
          senuerat nimis, et Abisag Sunamitis ministrabat ei.</ab>
        <ab xml:id="d1e82" n="16"> Inclinavit se Bethsabee, et adoravit regem. Ad quam rex: Quid
          tibi, inquit, vis ?</ab>
        <ab xml:id="d1e85" n="17"> Quae respondens, ait: Domine mi, tu jurasti per Dominum Deum
          tuum ancillae tuae: Salomon filius tuus regnabit post me, et ipse sedebit in solio
          meo.</ab>
        <ab xml:id="d1e89" n="18"> Et ecce nunc Adonias regnat, te, domine mi rex, ignorante.</ab>
        <ab xml:id="d1e92" n="19"> Mactavit boves, et pinguia quaeque, et arietes plurimos, et
          vocavit omnes filios regis, Abiathar quoque sacerdotem, et Joab principem militiae : 
          Salomonem autem servum tuum non vocavit.</ab>
        <ab xml:id="d1e95" n="20"> Verumtamen, domine mi rex, in te oculi respiciunt totius Israël,
          ut indices eis quis sedere debeat in solio tuo, domine mi rex, post te.</ab>
        <ab xml:id="d1e98" n="21"> Eritque, cum dormierit dominus meus rex cum patribus suis, erimus
          ego et filius meus Salomon peccatores.
        </ab>
        <ab xml:id="d1e102" n="22"> Adhuc illa loquente cum rege, Nathan propheta venit.</ab>
        <ab xml:id="d1e105" n="23"> Et nuntiaverunt regi, dicentes: Adest Nathan propheta. Cumque
          introisset in conspectu regis, et adorasset eum pronus in terram,</ab>
        <ab xml:id="d1e109" n="24"> dixit Nathan: Domine mi rex, tu dixisti: Adonias regnet post
          me, et ipse sedeat super thronum meum ?</ab>
        <ab xml:id="d1e112" n="25"> Quia descendit hodie, et immolavit boves, et pinguia, et arietes
          plurimos, et vocavit universos filios regis et principes exercitus, Abiathar quoque
          sacerdotem, illisque vescentibus et bibentibus coram eo, et dicentibus: Vivat rex Adonias
          : </ab>
        <ab xml:id="d1e115" n="26"> me servum tuum, et Sadoc sacerdotem, et Banaiam filium Jojadae,
          et Salomonem famulum tuum non vocavit.</ab>
        <ab xml:id="d1e118" n="27"> Numquid a domino meo rege exivit hoc verbum, et mihi non
          indicasti servo tuo quis sessurus esset super thronum domini mei regis post eum ?</ab>
        <ab xml:id="d1e121" n="28"> Et respondit rex David, dicens: Vocate ad me Bethsabee. Quae
          cum fuisset ingressa coram rege, et stetisset ante eum,</ab>
        <ab xml:id="d1e124" n="29"> juravit rex, et ait: Vivit Dominus, qui eruit animam meam de
          omni angustia,</ab>
        <ab xml:id="d1e128" n="30"> quia sicut juravi tibi per Dominum Deum Israël, dicens: Salomon
          filius tuus regnabit post me, et ipse sedebit super solium meum pro me: sic faciam
          hodie.</ab>
        <ab xml:id="d1e131" n="31"> Summissoque Bethsabee in terram vultu, adoravit regem, dicens : 
          Vivat dominus meus David in aeternum.
        </ab>
        <ab xml:id="d1e135" n="32"> Dixit quoque rex David: Vocate mihi Sadoc sacerdotem, et Nathan
          prophetam, et Banaiam filium Jojadae. Qui cum ingressi fuissent coram rege,</ab>
        <ab xml:id="d1e138" n="33"> dixit ad eos: Tollite vobiscum servos domini vestri, et
          imponite Salomonem filium meum super mulam meam, et ducite eum in Gihon.</ab>
        <ab xml:id="d1e141" n="34"> Et ungat eum ibi Sadoc sacerdos et Nathan propheta in regem
          super Israël: et canetis buccina, atque dicetis: Vivat rex Salomon.</ab>
        <ab xml:id="d1e144" n="35"> Et ascendetis post eum, et veniet, et sedebit super solium meum,
          et ipse regnabit pro me: illique praecipiam ut sit dux super Israël et super Judam.</ab>
        <ab xml:id="d1e148" n="36"> Et respondit Banaias filius Jojadae regi, dicens: Amen: sic
          loquatur Dominus Deus domini mei regis.</ab>
        <ab xml:id="d1e151" n="37"> Quomodo fuit Dominus cum domino meo rege, sic sit cum Salomone,
          et sublimius faciat solium ejus a solio domini mei regis David.</ab>
        <ab xml:id="d1e154" n="38"> Descendit ergo Sadoc sacerdos, et Nathan propheta, et Banaias
          filius Jojadae, et Cerethi, et Phelethi: et imposuerunt Salomonem super mulam regis
          David, et adduxerunt eum in Gihon.</ab>
        <ab xml:id="d1e157" n="39"> Sumpsitque Sadoc sacerdos cornu olei de tabernaculo, et unxit
          Salomonem: et cecinerunt buccina, et dixit omnis populus: Vivat rex Salomon.</ab>
        <ab xml:id="d1e160" n="40"> Et ascendit universa multitudo post eum, et populus canentium
          tibiis, et laetantium gaudio magno: et insonuit terra a clamore eorum.<pc ana="#pilcrow"
          />
        </ab>
        <ab xml:id="d1e164" n="41"> Audivit autem Adonias, et omnes qui invitati fuerant ab eo : 
          jamque convivium finitum erat: sed et Joab, audita voce tubae, ait: Quid sibi vult
          clamor civitatis tumultuantis ?</ab>
        <ab xml:id="d1e168" n="42"> Adhuc illo loquente, Jonathas filius Abiathar sacerdotis venit : 
          cui dixit Adonias: Ingredere, quia vir fortis es, et bona nuntians.</ab>
        <ab xml:id="d1e171" n="43"> Responditque Jonathas Adoniae: Nequaquam: dominus enim noster
          rex David regem constituit Salomonem : </ab>
        <ab xml:id="d1e174" n="44"> misitque cum eo Sadoc sacerdotem, et Nathan prophetam, et
          Banaiam filium Jojadae, et Cerethi, et Phelethi, et imposuerunt eum super mulam
          regis.</ab>
        <ab xml:id="d1e177" n="45"> Unxeruntque eum Sadoc sacerdos et Nathan propheta regem in Gihon
         : et ascenderunt inde laetantes, et insonuit civitas: haec est vox quam audistis.</ab>
        <ab xml:id="d1e180" n="46"> Sed et Salomon sedet super solium regni.</ab>
        <ab xml:id="d1e183" n="47"> Et ingressi servi regis benedixerunt domino nostro regi David,
          dicentes: Amplificet Deus nomen Salomonis super nomen tuum, et magnificet thronus ejus
          super thronum tuum. Et adoravit rex in lectulo suo : </ab>
        <ab xml:id="d1e187" n="48"> et locutus est: Benedictus Dominus Deus Israël, qui dedit hodie
          sedentem in solio meo, videntibus oculis meis.
        </ab>
        <ab xml:id="d1e191" n="49"> Territi sunt ergo, et surrexerunt omnes qui invitati fuerant ab
          Adonia, et ivit unusquisque in viam suam.</ab>
        <ab xml:id="d1e194" n="50"> Adonias autem timens Salomonem, surrexit, et abiit, tenuitque
          cornu altaris.</ab>
        <ab xml:id="d1e197" n="51"> Et nuntiaverunt Salomoni, dicentes: Ecce Adonias timens regem
          Salomonem, tenuit cornu altaris, dicens: Juret mihi rex Salomon hodie, quod non
          interficiat servum suum gladio.</ab>
        <ab xml:id="d1e200" n="52"> Dixitque Salomon: Si fuerit vir bonus, non cadet ne unus quidem
          capillus ejus in terram: sin autem malum inventum fuerit in eo, morietur.</ab>
        <ab xml:id="d1e203" n="53"> Misit ergo rex Salomon, et eduxit eum ab altari: et ingressus
          adoravit regem Salomonem: dixitque ei Salomon: Vade in domum tuam.</ab>
      </div>
      <div xml:id="d1e207" type="chap" n="2">
        <ab xml:id="d1e209" n="1">Appropinquaverunt autem dies David ut moreretur: praecepitque
          Salomoni filio suo, dicens : </ab>
        <ab xml:id="d1e212" n="2">Ego ingredior viam universae terrae: confortare, et esto
          vir.</ab>
        <ab xml:id="d1e215" n="3">Et observa custodias Domini Dei tui, ut ambules in viis ejus: ut
          custodias caeremonias ejus, et praecepta ejus, et judicia, et testimonia, sicut scriptum
          est in lege Moysi: ut intelligas universa quae facis, et quocumque te verteris : </ab>
        <ab xml:id="d1e218" n="4">ut confirmet Dominus sermones suos quos locutus est de me, dicens
         : Si custodierint filii tui vias suas, et ambulaverint coram me in veritate, in omni corde
          suo et in omni anima sua, non auferetur tibi vir de solio Israël.</ab>
        <ab xml:id="d1e221" n="5">Tu quoque nosti quae fecerit mihi Joab filius Sarviae, quae
          fecerit duobus principibus exercitus Israël, Abner filio Ner, et Amasae filio Jether : 
          quos occidit, et effudit sanguinem belli in pace, et posuit cruorem praelii in balteo suo
          qui erat circa lumbos ejus, et in calceamento suo quod erat in pedibus ejus.</ab>
        <ab xml:id="d1e225" n="6">Facies ergo juxta sapientiam tuam, et non deduces canitiem ejus
          pacifice ad inferos.</ab>
        <ab xml:id="d1e228" n="7">Sed et filiis Berzellai Galaaditis reddes gratiam, eruntque
          comedentes in mensa tua: occurrerunt enim mihi quando fugiebam a facie Absalom fratris
          tui.</ab>
        <ab xml:id="d1e231" n="8">Habes quoque apud te Semei filium Gera filii Jemini de Bahurim,
          qui maledixit mihi maledictione pessima quando ibam ad castra: sed quia descendit mihi in
          occursum cum transirem Jordanem, et juravi ei per Dominum, dicens: Non te interficiam
          gladio : </ab>
        <ab xml:id="d1e234" n="9">tu noli pati eum esse innoxium. Vir autem sapiens es, ut scias
          quae facies ei: deducesque canos ejus cum sanguine ad inferos.</ab>
        <ab xml:id="d1e237" n="10"> Dormivit igitur David cum patribus suis, et sepultus est in
          civitate David.</ab>
        <ab xml:id="d1e240" n="11"> Dies autem quibus regnavit David super Israël, quadraginta anni
          sunt: in Hebron regnavit septem annis ; in Jerusalem, triginta tribus.<pc ana="#pilcrow"
          />
        </ab>
        <ab xml:id="d1e245" n="12"> Salomon autem sedit super thronum David patris sui, et firmatum
          est regnum ejus nimis.</ab>
        <ab xml:id="d1e248" n="13"> Et ingressus est Adonias filius Haggith ad Bethsabee matrem
          Salomonis. Quae dixit ei: Pacificusne est ingressus tuus? Qui respondit : 
          Pacificus.</ab>
        <ab xml:id="d1e251" n="14"> Addiditque: Sermo mihi est ad te. Cui ait: Loquere. Et ille
          : </ab>
        <ab xml:id="d1e254" n="15"> Tu, inquit, nosti, quia meum erat regnum, et me praeposuerat
          omnis Israël sibi in regem: sed translatum est regnum, et factum est fratris mei: a
          Domino enim constitutum est ei.</ab>
        <ab xml:id="d1e257" n="16"> Nunc ergo petitionem unam precor a te: ne confundas faciem
          meam. Quae dixit ad eum: Loquere.</ab>
        <ab xml:id="d1e260" n="17"> Et ille ait: Precor ut dicas Salomoni regi (neque enim negare
          tibi quidquam potest) ut det mihi Abisag Sunamitidem uxorem.</ab>
        <ab xml:id="d1e264" n="18"> Et ait Bethsabee: Bene: ego loquar pro te regi.</ab>
        <ab xml:id="d1e267" n="19"> Venit ergo Bethsabee ad regem Salomonem ut loqueretur ei pro
          Adonia: et surrexit rex in occursum ejus, adoravitque eam, et sedit super thronum suum : 
          positusque est thronus matri regis, quae sedit ad dexteram ejus.</ab>
        <ab xml:id="d1e270" n="20"> Dixitque ei: Petitionem unam parvulam ego deprecor a te: ne
          confundas faciem meam. Et dixit ei rex: Pete, mater mea: neque enim fas est ut avertam
          faciem tuam.</ab>
        <ab xml:id="d1e273" n="21"> Quae ait: Detur Abisag Sunamitis Adoniae fratri tuo uxor.</ab>
        <ab xml:id="d1e276" n="22"> Responditque rex Salomon, et dixit matri suae: Quare postulas
          Abisag Sunamitidem Adoniae? postula ei et regnum: ipse est enim frater meus major me, et
          habet Abiathar sacerdotem, et Joab filium Sarviae.</ab>
        <ab xml:id="d1e279" n="23"> Juravit itaque rex Salomon per Dominum, dicens: Haec faciat
          mihi Deus, et haec addat, quia contra animam suam locutus est Adonias verbum hoc.</ab>
        <ab xml:id="d1e283" n="24"> Et nunc vivit Dominus, qui firmavit me, et collocavit me super
          solium David patris mei, et qui fecit mihi domum, sicut locutus est, quia hodie occidetur
          Adonias.</ab>
        <ab xml:id="d1e286" n="25"> Misitque rex Salomon per manum Banaiae filii Jojadae, qui
          interfecit eum, et mortuus est.</ab>
        <ab xml:id="d1e289" n="26"> Abiathar quoque sacerdoti dixit rex: Vade in Anathoth ad agrum
          tuum: equidem vir mortis es: sed hodie te non interficiam, quia portasti arcam Domini
          Dei coram David patre meo, et sustinuisti laborem in omnibus in quibus laboravit pater
          meus.</ab>
        <ab xml:id="d1e292" n="27"> Ejecit ergo Salomon Abiathar ut non esset sacerdos Domini, ut
          impleretur sermo Domini quem locutus est super domum Heli in Silo.
        </ab>
        <ab xml:id="d1e296" n="28"> Venit autem nuntius ad Joab, quod Joab declinasset post Adoniam,
          et post Salomonem non declinasset: fugit ergo Joab in tabernaculum Domini, et apprehendit
          cornu altaris.</ab>
        <ab xml:id="d1e299" n="29"> Nuntiatumque est regi Salomoni quod fugisset Joab in
          tabernaculum Domini, et esset juxta altare: misitque Salomon Banaiam filium Jojadae,
          dicens: Vade, interfice eum.</ab>
        <ab xml:id="d1e303" n="30"> Et venit Banaias ad tabernaculum Domini, et dixit ei: Haec
          dicit rex: Egredere. Qui ait: Non egrediar, sed hic moriar. Renuntiavit Banaias regi
          sermonem, dicens: Haec locutus est Joab, et haec respondit mihi.</ab>
        <ab xml:id="d1e306" n="31"> Dixitque ei rex: Fac sicut locutus est, et interfice eum, et
          sepeli: et amovebis sanguinem innocentem qui effusus est a Joab, a me, et a domo patris
          mei.</ab>
        <ab xml:id="d1e309" n="32"> Et reddet Dominus sanguinem ejus super caput ejus, quia
          interfecit duos viros justos, melioresque se: et occidit eos gladio, patre meo David
          ignorante, Abner filium Ner principem militiae Israël, et Amasam filium Jether principem
          exercitus Juda : </ab>
        <ab xml:id="d1e312" n="33"> et revertetur sanguis illorum in caput Joab, et in caput seminis
          ejus in sempiternum. David autem et semini ejus, et domui, et throno illius, sit pax usque
          in aeternum a Domino.</ab>
        <ab xml:id="d1e315" n="34"> Ascendit itaque Banaias filius Jojadae, et aggressus eum
          interfecit: sepultusque est in domo sua in deserto.</ab>
        <ab xml:id="d1e318" n="35"> Et constituit rex Banaiam filium Jojadae pro eo super exercitum,
          et Sadoc sacerdotem posuit pro Abiathar.
        </ab>
        <ab xml:id="d1e323" n="36"> Misit quoque rex, et vocavit Semei: dixitque ei: Aedifica tibi
          domum in Jerusalem, et habita ibi: et non egredieris inde huc atque illuc.</ab>
        <ab xml:id="d1e326" n="37"> Quacumque autem die egressus fueris, et transieris torrentem
          Cedron, scito te interficiendum: sanguis tuus erit super caput tuum.</ab>
        <ab xml:id="d1e329" n="38"> Dixitque Semei regi: Bonus sermo: sicut locutus est dominus
          meus rex, sic faciet servus tuus. Habitavit itaque Semei in Jerusalem diebus multis.</ab>
        <ab xml:id="d1e332" n="39"> Factum est autem post annos tres ut fugerent servi Semei ad
          Achis filium Maacha regem Geth: nuntiatumque est Semei quod servi ejus issent in
          Geth.</ab>
        <ab xml:id="d1e335" n="40"> Et surrexit Semei, et stravit asinum suum, ivitque ad Achis in
          Geth ad requirendum servos suos, et adduxit eos de Geth.</ab>
        <ab xml:id="d1e338" n="41"> Nuntiatum est autem Salomoni quod isset Semei in Geth de
          Jerusalem, et rediisset.</ab>
        <ab xml:id="d1e342" n="42"> Et mittens vocavit eum, dixitque illi: Nonne testificatus sum
          tibi per Dominum, et praedixi tibi: Quacumque die egressus ieris huc et illuc, scito te
          esse moriturum: et respondisti mihi: Bonus sermo, quem audivi ?</ab>
        <ab xml:id="d1e345" n="43"> quare ergo non custodisti jusjurandum Domini, et praeceptum quod
          praeceperam tibi ?</ab>
        <ab xml:id="d1e348" n="44"> Dixitque rex ad Semei: Tu nosti omne malum cujus tibi conscium
          est cor tuum, quod fecisti David patri meo: reddidit Dominus malitiam tuam in caput tuum
          : </ab>
        <ab xml:id="d1e351" n="45"> et rex Salomon benedictus, et thronus David erit stabilis coram
          Domino usque in sempiternum.</ab>
        <ab xml:id="d1e354" n="46"> Jussit itaque rex Banaiae filio Jojadae, qui egressus, percussit
          eum, et mortuus est.</ab>
      </div>
      <div xml:id="d1e358" type="chap" n="3">
        <ab xml:id="d1e360" n="1">Confirmatum est igitur regnum in manu Salomonis, et affinitate
          conjunctus est Pharaoni regi Aegypti: accepit namque filiam ejus, et adduxit in civitatem
          David, donec compleret aedificans domum suam, et domum Domini, et murum Jerusalem per
          circuitum.</ab>
        <ab xml:id="d1e363" n="2">Attamen populus immolabat in excelsis: non enim aedificatum erat
          templum nomini Domini usque in diem illum.</ab>
        <ab xml:id="d1e366" n="3">Dilexit autem Salomon Dominum, ambulans in praeceptis David
          patris sui, excepto quod in excelsis immolabat, et accendebat thymiama.</ab>
        <ab xml:id="d1e369" n="4">Abiit itaque in Gabaon, ut immolaret ibi: illud quippe erat
          excelsum maximum: mille hostias in holocaustum obtulit Salomon super altare illud in
          Gabaon.</ab>
        <ab xml:id="d1e372" n="5">Apparuit autem Dominus Salomoni per somnium nocte, dicens : 
          Postula quod vis ut dem tibi.</ab>
        <ab xml:id="d1e376" n="6">Et ait Salomon: Tu fecisti cum servo tuo David patre meo
          misericordiam magnam, sicut ambulavit in conspectu tuo in veritate et justitia, et recto
          corde tecum: custodisti ei misericordiam tuam grandem, et dedisti ei filium sedentem
          super thronum ejus, sicut est hodie.</ab>
        <ab xml:id="d1e379" n="7">Et nunc Domine Deus, tu regnare fecisti servum tuum pro David
          patre meo: ego autem sum puer parvulus, et ignorans egressum et introitum meum.</ab>
        <ab xml:id="d1e382" n="8">Et servus tuus in medio est populi quem elegisti, populi
          infiniti, qui numerari et supputari non potest prae multitudine.</ab>
        <ab xml:id="d1e385" n="9">Dabis ergo servo tuo cor docile, ut populum tuum judicare possit,
          et discernere inter bonum et malum. Quis enim poterit judicare populum istum, populum tuum
          hunc multum ?
        </ab>
        <ab xml:id="d1e389" n="10"> Placuit ergo sermo coram Domino, quod Salomon postulasset
          hujuscemodi rem.</ab>
        <ab xml:id="d1e392" n="11"> Et dixit Dominus Salomoni: Quia postulasti verbum hoc, et non
          petisti tibi dies multos, nec divitias, aut animas inimicorum tuorum, sed postulasti tibi
          sapientiam ad discernendum judicium : </ab>
        <ab xml:id="d1e396" n="12"> ecce feci tibi secundum sermones tuos, et dedi tibi cor sapiens
          et intelligens, in tantum ut nullus ante te similis tui fuerit, nec post te surrecturus
          sit.</ab>
        <ab xml:id="d1e399" n="13"> Sed et haec quae non postulasti, dedi tibi: divitias scilicet,
          et gloriam, ut nemo fuerit similis tui in regibus cunctis retro diebus.</ab>
        <ab xml:id="d1e402" n="14"> Si autem ambulaveris in viis meis, et custodieris praecepta mea
          et mandata mea, sicut ambulavit pater tuus, longos faciam dies tuos.</ab>
        <ab xml:id="d1e405" n="15"> Igitur evigilavit Salomon, et intellexit quod esset somnium : 
          cumque venisset Jerusalem, stetit coram arca foederis Domini, et obtulit holocausta, et
          fecit victimas pacificas, et grande convivium universis famulis suis.
        </ab>
        <ab xml:id="d1e409" n="16"> Tunc venerunt duae mulieres meretrices ad regem, steteruntque
          coram eo : </ab>
        <ab xml:id="d1e412" n="17"> quarum una ait: Obsecro, mi domine: ego et mulier haec
          habitabamus in domo una, et peperi apud eam in cubiculo.</ab>
        <ab xml:id="d1e416" n="18"> Tertia autem die postquam ego peperi, peperit et haec: et
          eramus simul, nullusque alius nobiscum in domo, exceptis nobis duabus.</ab>
        <ab xml:id="d1e419" n="19"> Mortuus est autem filius mulieris hujus nocte: dormiens quippe
          oppressit eum.</ab>
        <ab xml:id="d1e422" n="20"> Et consurgens intempestae noctis silentio, tulit filium meum de
          latere meo, ancillae tuae dormientis, et collocavit in sinu suo: suum autem filium, qui
          erat mortuus, posuit in sinu meo.</ab>
        <ab xml:id="d1e425" n="21"> Cumque surrexissem mane ut darem lac filio meo, apparuit mortuus
         : quem diligentius intuens clara luce, deprehendi non esse meum quem genueram.</ab>
        <ab xml:id="d1e428" n="22"> Responditque altera mulier: Non est ita ut dicis, sed filius
          tuus mortuus est, meus autem vivit. E contrario illa dicebat: Mentiris: filius quippe
          meus vivit, et filius tuus mortuus est. Atque in hunc modum contendebant coram rege.</ab>
        <ab xml:id="d1e431" n="23"> Tunc rex ait: Haec dicit: Filius meus vivit, et filius tuus
          mortuus est: et ista respondit: Non, sed filius tuus mortuus est, meus autem vivit.</ab>
        <ab xml:id="d1e435" n="24"> Dixit ergo rex: Afferte mihi gladium. Cumque attulissent
          gladium coram rege,</ab>
        <ab xml:id="d1e438" n="25"> Dividite, inquit, infantem vivum in duas partes, et date
          dimidiam partem uni, et dimidiam partem alteri.</ab>
        <ab xml:id="d1e441" n="26"> Dixit autem mulier, cujus filius erat vivus, ad regem (commota
          sunt quippe viscera ejus super filio suo): Obsecro, domine, date illi infantem vivum, et
          nolite interficere eum. E contrario illa dicebat: Nec mihi nec tibi sit, sed
          dividatur.</ab>
        <ab xml:id="d1e444" n="27"> Respondit rex, et ait: Date huic infantem vivum, et non
          occidatur: haec est enim mater ejus.</ab>
        <ab xml:id="d1e447" n="28"> Audivit itaque omnis Israël judicium quod judicasset rex, et
          timuerunt regem, videntes sapientiam Dei esse in eo ad faciendum judicium.</ab>
      </div>
      <div xml:id="d1e451" type="chap" n="4">
        <ab xml:id="d1e453" n="1">Erat autem rex Salomon regnans super omnem Israël : </ab>
        <ab xml:id="d1e456" n="2">et hi principes quos habebat: Azarias filius Sadoc sacerdotis
          : </ab>
        <ab xml:id="d1e459" n="3">Elihoreph et Ahia filii Sisa scribae: Josaphat filius Ahilud a
          commentariis : </ab>
        <ab xml:id="d1e462" n="4">Banaias filius Jojadae super exercitum: Sadoc autem et Abiathar
          sacerdotes : </ab>
        <ab xml:id="d1e465" n="5">Azarias filius Nathan super eos qui assistebant regi: Zabud
          filius Nathan sacerdos, amicus regis : </ab>
        <ab xml:id="d1e469" n="6">et Ahisar praepositus domus: et Adoniram filius Abda super
          tributa.</ab>
        <ab xml:id="d1e472" n="7">Habebat autem Salomon duodecim praefectos super omnem Israël, qui
          praebebant annonam regi et domui ejus: per singulos enim menses in anno, singuli
          necessaria ministrabant.</ab>
        <ab xml:id="d1e475" n="8">Et haec nomina eorum: Benhur in monte Ephraim.</ab>
        <ab xml:id="d1e478" n="9">Bendecar in Macces, et in Salebim, et in Bethsames, et in Elon,
          et in Bethanan.</ab>
        <ab xml:id="d1e481" n="10"> Benhesed in Aruboth: ipsius erat Socho, et omnis terra
          Epher.</ab>
        <ab xml:id="d1e484" n="11"> Benabinadab, cujus omnis Nephath Dor: Tapheth filiam Salomonis
          habebat uxorem.</ab>
        <ab xml:id="d1e488" n="12"> Bana filius Ahilud regebat Thanac et Mageddo, et universam
          Bethsan, quae est juxta Sarthana subter Jezrahel, a Bethsan usque Abelmehula e regione
          Jecmaan.</ab>
        <ab xml:id="d1e491" n="13"> Bengaber in Ramoth Galaad: habebat Avothjair filii Manasse in
          Galaad: ipse praeerat in omni regione Argob, quae est in Basan, sexaginta civitatibus
          magnis atque muratis quae habebant seras aereas.</ab>
        <ab xml:id="d1e494" n="14"> Ahinadab filius Addo praeerat in Manaim.</ab>
        <ab xml:id="d1e497" n="15"> Achimaas in Nephthali: sed et ipse habebat Basemath filiam
          Salomonis in conjugio.</ab>
        <ab xml:id="d1e500" n="16"> Baana filius Husi in Aser, et in Baloth.</ab>
        <ab xml:id="d1e503" n="17"> Josaphat filius Pharue in Issachar.</ab>
        <ab xml:id="d1e507" n="18"> Semei filius Ela in Benjamin.</ab>
        <ab xml:id="d1e510" n="19"> Gaber filius Uri in terra Galaad, in terra Sehon regis Amorrhaei
          et Og regis Basan, super omnia quae erant in illa terra.
        </ab>
        <ab xml:id="d1e514" n="20"> Juda et Israël innumerabiles, sicut arena maris in multitudine : 
          comedentes, et bibentes, atque laetantes.</ab>
        <ab xml:id="d1e517" n="21"> Salomon autem erat in ditione sua, habens omnia regna a flumine
          terrae Philisthiim usque ad terminum Aegypti: offerentium sibi munera, et servientium ei
          cunctis diebus vitae ejus.</ab>
        <ab xml:id="d1e520" n="22"> Erat autem cibus Salomonis per dies singulos triginta cori
          similae, et sexaginta cori farinae,</ab>
        <ab xml:id="d1e523" n="23"> decem boves pingues, et viginti boves pascuales, et centum
          arietes, excepta venatione cervorum, caprearum, atque bubalorum, et avium altilium.</ab>
        <ab xml:id="d1e527" n="24"> Ipse enim obtinebat omnem regionem quae erat trans flumen, a
          Thaphsa usque ad Gazan, et cunctos reges illarum regionum: et habebat pacem ex omni parte
          in circuitu.</ab>
        <ab xml:id="d1e530" n="25"> Habitabatque Juda et Israël absque timore ullo, unusquisque sub
          vite sua et sub ficu sua, a Dan usque Bersabee, cunctis diebus Salomonis.</ab>
        <ab xml:id="d1e533" n="26"> Et habebat Salomon quadraginta millia praesepia equorum
          currilium, et duodecim millia equestrium.</ab>
        <ab xml:id="d1e536" n="27"> Nutriebantque eos supradicti regis praefecti: sed et necessaria
          mensae regis Salomonis cum ingenti cura praebebant in tempore suo.</ab>
        <ab xml:id="d1e539" n="28"> Hordeum quoque, et paleas equorum et jumentorum, deferebant in
          locum ubi erat rex, juxta constitutum sibi.
        </ab>
        <ab xml:id="d1e543" n="29"> Dedit quoque Deus sapientiam Salomoni, et prudentiam multam
          nimis, et latitudinem cordis quasi arenam quae est in littore maris.</ab>
        <ab xml:id="d1e547" n="30"> Et praecedebat sapientia Salomonis sapientiam omnium Orientalium
          et Aegyptiorum,</ab>
        <ab xml:id="d1e550" n="31"> et erat sapientior cunctis hominibus: sapientior Ethan
          Ezrahita, et Heman, et Chalcol, et Dorda filiis Mahol: et erat nominatus in universis
          gentibus per circuitum.</ab>
        <ab xml:id="d1e553" n="32"> Locutus est quoque Salomon tria millia parabolas: et fuerunt
          carmina ejus quinque et mille.</ab>
        <ab xml:id="d1e556" n="33"> Et disputavit super lignis a cedro quae est in Libano, usque ad
          hyssopum quae egreditur de pariete: et disseruit de jumentis, et volucribus, et
          reptilibus, et piscibus.</ab>
        <ab xml:id="d1e559" n="34"> Et veniebant de cunctis populis ad audiendam sapientiam
          Salomonis, et ab universis regibus terrae qui audiebant sapientiam ejus.</ab>
      </div>
      <div xml:id="d1e563" type="chap" n="5">
        <ab xml:id="d1e565" n="1">Misit quoque Hiram rex Tyri servos suos ad Salomonem: audivit
          enim quod ipsum unxissent regem pro patre ejus: quia amicus fuerat Hiram David omni
          tempore.</ab>
        <ab xml:id="d1e568" n="2">Misit autem Salomon ad Hiram, dicens : </ab>
        <ab xml:id="d1e571" n="3">Tu scis voluntatem David patris mei, et quia non potuerit
          aedificare domum nomini Domini Dei sui propter bella imminentia per circuitum, donec daret
          Dominus eos sub vestigio pedum ejus.</ab>
        <ab xml:id="d1e574" n="4">Nunc autem requiem dedit Dominus Deus meus mihi per circuitum, et
          non est satan, neque occursus malus.</ab>
        <ab xml:id="d1e577" n="5">Quam ob rem cogito aedificare templum nomini Domini Dei mei,
          sicut locutus est Dominus David patri meo, dicens: Filius tuus, quem dabo pro te super
          solium tuum, ipse aedificabit domum nomini meo.</ab>
        <ab xml:id="d1e581" n="6">Praecipe igitur ut praecidant mihi servi tui cedros de Libano, et
          servi mei sint cum servis tuis: mercedem autem servorum tuorum dabo tibi quamcumque
          petieris: scis enim quomodo non est in populo meo vir qui noverit ligna caedere sicut
          Sidonii.</ab>
        <ab xml:id="d1e584" n="7">Cum ergo audisset Hiram verba Salomonis, laetatus est valde, et
          ait: Benedictus Dominus Deus hodie, qui dedit David filium sapientissimum super populum
          hunc plurimum.</ab>
        <ab xml:id="d1e587" n="8">Et misit Hiram ad Salomonem, dicens: Audivi quaecumque mandasti
          mihi: ego faciam omnem voluntatem tuam in lignis cedrinis et abiegnis.</ab>
        <ab xml:id="d1e590" n="9">Servi mei deponent ea de Libano ad mare, et ego componam ea in
          ratibus in mari usque ad locum quem significaveris mihi: et applicabo ea ibi, et tu
          tolles ea: praebebisque necessaria mihi, ut detur cibus domui meae.</ab>
        <ab xml:id="d1e593" n="10"> Itaque Hiram dabat Salomoni ligna cedrina, et ligna abiegna,
          juxta omnem voluntatem ejus.</ab>
        <ab xml:id="d1e596" n="11"> Salomon autem praebebat Hiram coros tritici viginti millia in
          cibum domui ejus, et viginti coros purissimi olei: haec tribuebat Salomon Hiram per
          singulos annos.</ab>
        <ab xml:id="d1e600" n="12"> Dedit quoque Dominus sapientiam Salomoni, sicut locutus est ei : 
          et erat pax inter Hiram et Salomonem, et percusserunt ambo foedus.
        </ab>
        <ab xml:id="d1e604" n="13"> Elegitque rex Salomon operarios de omni Israël, et erat indictio
          triginta millia virorum.</ab>
        <ab xml:id="d1e607" n="14"> Mittebatque eos in Libanum, decem millia per menses singulos
          vicissim, ita ut duobus mensibus essent in domibus suis: et Adoniram erat super
          hujuscemodi indictione.</ab>
        <ab xml:id="d1e610" n="15"> Fueruntque Salomoni septuaginta millia eorum qui onera
          portabant, et octoginta millia latomorum in monte,</ab>
        <ab xml:id="d1e613" n="16"> absque praepositis qui praeerant singulis operibus, numero trium
          millium et trecentorum, praecipientium populo et his qui faciebant opus.</ab>
        <ab xml:id="d1e616" n="17"> Praecepitque rex ut tollerent lapides grandes, lapides pretiosos
          in fundamentum templi, et quadrarent eos : </ab>
        <ab xml:id="d1e620" n="18"> quos dolaverunt caementarii Salomonis et caementarii Hiram : 
          porro Giblii praeparaverunt ligna et lapides ad aedificandam domum.</ab>
      </div>
      <div xml:id="d1e625" type="chap" n="6">
        <ab xml:id="d1e627" n="1">Factum est ergo quadringentesimo et octogesimo anno egressionis
          filiorum Israël de terra Aegypti, in anno quarto, mense Zio (ipse est mensis secundus),
          regni Salomonis super Israël, aedificari coepit domus Domino.</ab>
        <ab xml:id="d1e630" n="2">Domus autem quam aedificabat rex Salomon Domino, habebat
          sexaginta cubitos in longitudine, et viginti cubitos in latitudine, et triginta cubitos in
          altitudine.</ab>
        <ab xml:id="d1e633" n="3">Et porticus erat ante templum viginti cubitorum longitudinis,
          juxta mensuram latitudinis templi: et habebat decem cubitos latitudinis ante faciem
          templi.</ab>
        <ab xml:id="d1e636" n="4">Fecitque in templo fenestras obliquas.</ab>
        <ab xml:id="d1e639" n="5">Et aedificavit super parietem templi tabulata per gyrum, in
          parietibus domus per circuitum templi et oraculi, et fecit latera in circuitu.</ab>
        <ab xml:id="d1e643" n="6">Tabulatum quod subter erat, quinque cubitos habebat latitudinis,
          et medium tabulatum sex cubitorum latitudinis, et tertium tabulatum septem habens cubitos
          latitudinis. Trabes autem posuit in domo per circuitum forinsecus, ut non haererent muris
          templi.</ab>
        <ab xml:id="d1e646" n="7">Domus autem cum aedificaretur, de lapidibus dolatis atque
          perfectis aedificata est: et malleus, et securis, et omne ferramentum non sunt audita in
          domo cum aedificaretur.</ab>
        <ab xml:id="d1e649" n="8">Ostium lateris medii in parte erat domus dextrae: et per
          cochleam ascendebant in medium coenaculum, et a medio in tertium.</ab>
        <ab xml:id="d1e652" n="9">Et aedificavit domum, et consummavit eam: texit quoque domum
          laquearibus cedrinis.</ab>
        <ab xml:id="d1e655" n="10"> Et aedificavit tabulatum super omnem domum quinque cubitis
          altitudinis, et operuit domum lignis cedrinis.</ab>
        <ab xml:id="d1e658" n="11"> Et factus est sermo Domini ad Salomonem, dicens : </ab>
        <ab xml:id="d1e662" n="12"> Domus haec, quam aedificas, si ambulaveris in praeceptis meis,
          et judicia mea feceris, et custodieris omnia mandata mea, gradiens per ea, firmabo
          sermonem meum tibi, quem locutus sum ad David patrem tuum : </ab>
        <ab xml:id="d1e665" n="13"> et habitabo in medio filiorum Israël, et non derelinquam populum
          meum Israël.
        </ab>
        <ab xml:id="d1e669" n="14"> Igitur aedificavit Salomon domum, et consummavit eam.</ab>
        <ab xml:id="d1e672" n="15"> Et aedificavit parietes domus intrinsecus tabulatis cedrinis: a
          pavimento domus usque ad summitatem parietum, et usque ad laquearia, operuit lignis
          cedrinis intrinsecus: et texit pavimentum domus tabulis abiegnis.</ab>
        <ab xml:id="d1e675" n="16"> Aedificavitque viginti cubitorum ad posteriorem partem templi
          tabulata cedrina, a pavimento usque ad superiora: et fecit interiorem domum oraculi in
          Sanctum sanctorum.</ab>
        <ab xml:id="d1e678" n="17"> Porro quadraginta cubitorum erat ipsum templum pro foribus
          oraculi.</ab>
        <ab xml:id="d1e682" n="18"> Et cedro omnis domus intrinsecus vestiebatur, habens tornaturas
          et juncturas suas fabrefactas, et caelaturas eminentes: omnia cedrinis tabulis
          vestiebantur: nec omnino lapis apparere poterat in pariete.</ab>
        <ab xml:id="d1e685" n="19"> Oraculum autem in medio domus, in interiori parte fecerat, ut
          poneret ibi arcam foederis Domini.</ab>
        <ab xml:id="d1e688" n="20"> Porro oraculum habebat viginti cubitos longitudinis, et viginti
          cubitos latitudinis, et viginti cubitos altitudinis: et operuit illud atque vestivit auro
          purissimo: sed et altare vestivit cedro.</ab>
        <ab xml:id="d1e691" n="21"> Domum quoque ante oraculum operuit auro purissimo, et affixit
          laminas clavis aureis.</ab>
        <ab xml:id="d1e694" n="22"> Nihilque erat in templo quod non auro tegeretur: sed et totum
          altare oraculi texit auro.</ab>
        <ab xml:id="d1e697" n="23"> Et fecit in oraculo duos cherubim de lignis olivarum, decem
          cubitorum altitudinis.</ab>
        <ab xml:id="d1e701" n="24"> Quinque cubitorum ala cherub una, et quinque cubitorum ala
          cherub altera: id est, decem cubitos habentes, a summitate alae unius usque ad alae
          alterius summitatem.</ab>
        <ab xml:id="d1e704" n="25"> Decem quoque cubitorum erat cherub secundus: in mensura pari,
          et opus unum erat in duobus cherubim,</ab>
        <ab xml:id="d1e707" n="26"> id est, altitudinem habebat unus cherub decem cubitorum, et
          similiter cherub secundus.</ab>
        <ab xml:id="d1e710" n="27"> Posuitque cherubim in medio templi interioris: extendebant
          autem alas suas cherubim, et tangebat ala una parietem, et ala cherub secundi tangebat
          parietem alterum: alae autem alterae in media parte templi se invicem contingebant.</ab>
        <ab xml:id="d1e713" n="28"> Texit quoque cherubim auro.</ab>
        <ab xml:id="d1e716" n="29"> Et omnes parietes templi per circuitum sculpsit variis
          caelaturis et torno: et fecit in eis cherubim, et palmas, et picturas varias, quasi
          prominentes de pariete, et egredientes.</ab>
        <ab xml:id="d1e720" n="30"> Sed et pavimentum domus texit auro intrinsecus et
          extrinsecus.</ab>
        <ab xml:id="d1e723" n="31"> Et in ingressu oraculi fecit ostiola de lignis olivarum,
          postesque angulorum quinque.</ab>
        <ab xml:id="d1e726" n="32"> Et duo ostia de lignis olivarum: et sculpsit in eis picturam
          cherubim, et palmarum species, et anaglypha valde prominentia: et texit ea auro, et
          operuit tam cherubim quam palmas, et cetera, auro.</ab>
        <ab xml:id="d1e729" n="33"> Fecitque in introitu templi postes de lignis olivarum
          quadrangulatos,</ab>
        <ab xml:id="d1e732" n="34"> et duo ostia de lignis abiegnis altrinsecus: et utrumque ostium
          duplex erat, et se invicem tenens aperiebatur.</ab>
        <ab xml:id="d1e735" n="35"> Et sculpsit cherubim, et palmas, et caelaturas valde eminentes : 
          operuitque omnia laminis aureis opere quadro ad regulam.</ab>
        <ab xml:id="d1e739" n="36"> Et aedificavit atrium interius tribus ordinibus lapidum
          politorum, et uno ordine lignorum cedri.</ab>
        <ab xml:id="d1e742" n="37"> Anno quarto fundata est domus Domini in mense Zio : </ab>
        <ab xml:id="d1e745" n="38"> et in anno undecimo, mense Bul (ipse est mensis octavus),
          perfecta est domus in omni opere suo, et in universis utensilibus suis: aedificavitque
          eam annis septem.</ab>
      </div>
      <div xml:id="d1e749" type="chap" n="7">
        <ab xml:id="d1e751" n="1">Domum autem suam aedificavit Salomon tredecim annis, et ad
          perfectum usque perduxit.</ab>
        <ab xml:id="d1e754" n="2">Aedificavit quoque domum saltus Libani centum cubitorum
          longitudinis, et quinquaginta cubitorum latitudinis, et triginta cubitorum altitudinis : 
          et quatuor deambulacra inter columnas cedrinas: ligna quippe cedrina exciderat in
          columnas.</ab>
        <ab xml:id="d1e757" n="3">Et tabulatis cedrinis vestivit totam cameram, quae quadraginta
          quinque columnis sustentabatur. Unus autem ordo habebat columnas quindecim</ab>
        <ab xml:id="d1e760" n="4">contra se invicem positas,</ab>
        <ab xml:id="d1e763" n="5">et e regione se respicientes, aequali spatio inter columnas, et
          super columnas quadrangulata ligna in cunctis aequalia.</ab>
        <ab xml:id="d1e767" n="6">Et porticum columnarum fecit quinquaginta cubitorum longitudinis,
          et triginta cubitorum latitudinis: et alteram porticum in facie majoris porticus: et
          columnas, et epistylia super columnas.</ab>
        <ab xml:id="d1e770" n="7">Porticum quoque solii, in qua tribunal est, fecit: et texit
          lignis cedrinis a pavimento usque ad summitatem.</ab>
        <ab xml:id="d1e773" n="8">Et domuncula, in qua sedebatur ad judicandum, erat in media
          porticu simili opere. Domum quoque fecit filiae Pharaonis (quam uxorem duxerat Salomon)
          tali opere, quali et hanc porticum.</ab>
        <ab xml:id="d1e776" n="9">Omnia lapidibus pretiosis, qui ad normam quamdam atque mensuram
          tam intrinsecus quam extrinsecus serrati erant: a fundamento usque ad summitatem
          parietum, et extrinsecus usque ad atrium majus.</ab>
        <ab xml:id="d1e779" n="10"> Fundamenta autem de lapidibus pretiosis, lapidibus magnis, decem
          sive octo cubitorum.</ab>
        <ab xml:id="d1e782" n="11"> Et desuper lapides pretiosi aequalis mensurae secti erant,
          similiterque de cedro.</ab>
        <ab xml:id="d1e786" n="12"> Et atrium majus rotundum trium ordinum de lapidibus sectis, et
          unius ordinis de dolata cedro: necnon et in atrio domus Domini interiori, et in porticu
            domus.
        </ab>
        <ab xml:id="d1e790" n="13"> Misit quoque rex Salomon, et tulit Hiram de Tyro,</ab>
        <ab xml:id="d1e793" n="14"> filium mulieris viduae de tribu Nephthali, patre Tyrio,
          artificem aerarium, et plenum sapientia, et intelligentia, et doctrina, ad faciendum omne
          opus ex aere. Qui cum venisset ad regem Salomonem, fecit omne opus ejus.</ab>
        <ab xml:id="d1e796" n="15"> Et finxit duas columnas aereas, decem et octo cubitorum
          altitudinis columnam unam: et linea duodecim cubitorum ambiebat columnam utramque.</ab>
        <ab xml:id="d1e799" n="16"> Duo quoque capitella fecit, quae ponerentur super capita
          columnarum, fusilia ex aere: quinque cubitorum altitudinis capitellum unum, et quinque
          cubitorum altitudinis capitellum alterum : </ab>
        <ab xml:id="d1e802" n="17"> et quasi in modum retis, et catenarum sibi invicem miro opere
          contextarum. Utrumque capitellum columnarum fusile erat: septena versuum retiacula in
          capitello uno, et septena retiacula in capitello altero.</ab>
        <ab xml:id="d1e806" n="18"> Et perfecit columnas, et duos ordines per circuitum retiaculorum
          singulorum, ut tegerent capitella quae erant super summitatem, malogranatorum: eodem modo
          fecit et capitello secundo.</ab>
        <ab xml:id="d1e809" n="19"> Capitella autem quae erant super capita columnarum, quasi opere
          lilii fabricata erant in porticu quatuor cubitorum.</ab>
        <ab xml:id="d1e812" n="20"> Et rursum alia capitella in summitate columnarum desuper juxta
          mensuram columnae contra retiacula: malogranatorum autem ducenti ordines erant in
          circuitu capitelli secundi.</ab>
        <ab xml:id="d1e815" n="21"> Et statuit duas columnas in porticu templi: cumque statuisset
          columnam dexteram, vocavit eam nomine Jachin: similiter erexit columnam secundam, et
          vocavit nomen ejus Booz.</ab>
        <ab xml:id="d1e818" n="22"> Et super capita columnarum opus in modum lilii posuit : 
          perfectumque est opus columnarum.</ab>
        <ab xml:id="d1e821" n="23"> Fecit quoque mare fusile decem cubitorum a labio usque ad
          labium, rotundum in circuitu: quinque cubitorum altitudo ejus, et resticula triginta
          cubitorum cingebat illud per circuitum.</ab>
        <ab xml:id="d1e825" n="24"> Et sculptura subter labium circuibat illud decem cubitis ambiens
          mare: duo ordines sculpturarum striatarum erant fusiles.</ab>
        <ab xml:id="d1e828" n="25"> Et stabat super duodecim boves, e quibus tres respiciebant ad
          aquilonem, et tres ad occidentem, et tres ad meridiem, et tres ad orientem: et mare super
          eos desuper erat: quorum posteriora universa intrinsecus latitabant.</ab>
        <ab xml:id="d1e831" n="26"> Grossitudo autem luteris, trium unciarum erat: labiumque ejus
          quasi labium calicis, et folium repandi lilii: duo millia batos capiebat.</ab>
        <ab xml:id="d1e834" n="27"> Et fecit decem bases aeneas, quatuor cubitorum longitudinis
          bases singulas, et quatuor cubitorum latitudinis, et trium cubitorum altitudinis.</ab>
        <ab xml:id="d1e837" n="28"> Et ipsum opus basium, interrasile erat: et sculpturae inter
          juncturas.</ab>
        <ab xml:id="d1e840" n="29"> Et inter coronulas et plectas, leones et boves et cherubim, et
          in juncturis similiter desuper: et subter leones et boves, quasi lora ex aere
          dependentia.</ab>
        <ab xml:id="d1e844" n="30"> Et quatuor rotae per bases singulas, et axes aerei: et per
          quatuor partes quasi humeruli subter luterem fusiles, contra se invicem respectantes.</ab>
        <ab xml:id="d1e847" n="31"> Os quoque luteris intrinsecus erat in capitis summitate: et
          quod forinsecus apparebat, unius cubiti erat totum rotundum, pariterque habebat unum
          cubitum et dimidium: in angulis autem columnarum variae caelaturae erant: et media
          intercolumnia, quadrata non rotunda.</ab>
        <ab xml:id="d1e850" n="32"> Quatuor quoque rotae quae per quatuor angulos basis erant,
          cohaerebant sibi subter basim: una rota habebat altitudinis cubitum et semis.</ab>
        <ab xml:id="d1e853" n="33"> Tales autem rotae erant quales solent in curru fieri: et axes
          earum, et radii, et canthi, et modioli, omnia fusilia.</ab>
        <ab xml:id="d1e856" n="34"> Nam et humeruli illi quatuor per singulos angulos basis unius,
          ex ipsa basi fusiles et conjuncti erant.</ab>
        <ab xml:id="d1e859" n="35"> In summitate autem basis erat quaedam rotunditas dimidii cubiti,
          ita fabrefacta ut luter desuper posset imponi, habens caelaturas suas, variasque
          sculpturas ex semetipsa.</ab>
        <ab xml:id="d1e863" n="36"> Sculpsit quoque in tabulatis illis quae erant ex aere, et in
          angulis, cherubim, et leones, et palmas, quasi in similitudinem hominis stantis, ut non
          caelata, sed apposita per circuitum viderentur.</ab>
        <ab xml:id="d1e866" n="37"> In hunc modum fecit decem bases, fusura una, et mensura,
          sculpturaque consimili.</ab>
        <ab xml:id="d1e869" n="38"> Fecit quoque decem luteres aeneos: quadraginta batos capiebat
          luter unus, eratque quatuor cubitorum: singulos quoque luteres per singulas, id est,
          decem bases, posuit.</ab>
        <ab xml:id="d1e872" n="39"> Et constituit decem bases, quinque ad dexteram partem templi, et
          quinque ad sinistram: mare autem posuit ad dexteram partem templi contra orientem ad
          meridiem.</ab>
        <ab xml:id="d1e875" n="40"> Fecit ergo Hiram lebetes, et scutras, et hamulas, et perfecit
          omne opus regis Salomonis in templo Domini.</ab>
        <ab xml:id="d1e878" n="41"> Columnas duas, et funiculos capitellorum super capitella
          columnarum duos: et retiacula duo, ut operirent duos funiculos qui erant super capita
          columnarum.</ab>
        <ab xml:id="d1e882" n="42"> Et malogranata quadringenta in duobus retiaculis: duos versus
          malogranatorum in retiaculis singulis, ad operiendos funiculos capitellorum qui erant
          super capita columnarum.</ab>
        <ab xml:id="d1e885" n="43"> Et bases decem, et luteres decem super bases.</ab>
        <ab xml:id="d1e888" n="44"> Et mare unum, et boves duodecim subter mare.</ab>
        <ab xml:id="d1e891" n="45"> Et lebetes, et scutras, et hamulas, omnia vasa quae fecit Hiram
          regi Salomoni in domo Domini, de auricalco erant.</ab>
        <ab xml:id="d1e894" n="46"> In campestri regione Jordanis fudit ea rex in argillosa terra,
          inter Sochoth et Sarthan.</ab>
        <ab xml:id="d1e897" n="47"> Et posuit Salomon omnia vasa: propter multitudinem autem nimiam
          non erat pondus aeris.
        </ab>
        <ab xml:id="d1e902" n="48"> Fecitque Salomon omnia vasa in domo Domini: altare aureum, et
          mensam super quam ponerentur panes propositionis, auream : </ab>
        <ab xml:id="d1e905" n="49"> et candelabra aurea, quinque ad dexteram, et quinque ad
          sinistram contra oraculum, ex auro puro: et quasi lilii flores, et lucernas desuper
          aureas: et forcipes aureos,</ab>
        <ab xml:id="d1e908" n="50"> et hydrias, et fuscinulas, et phialas, et mortariola, et
          thuribula, de auro purissimo: et cardines ostiorum domus interioris Sancti sanctorum, et
          ostiorum domus templi, ex auro erant.</ab>
        <ab xml:id="d1e911" n="51"> Et perfecit omne opus quod faciebat Salomon in domo Domini, et
          intulit quae sanctificaverat David pater suus, argentum, et aurum, et vasa, reposuitque in
          thesauris domus Domini.</ab>
      </div>
      <div xml:id="d1e915" type="chap" n="8">
        <ab xml:id="d1e917" n="1">Tunc congregati sunt omnes majores natu Israël cum principibus
          tribuum, et duces familiarum filiorum Israël, ad regem Salomonem in Jerusalem, ut
          deferrent arcam foederis Domini de civitate David, id est, de Sion.</ab>
        <ab xml:id="d1e920" n="2">Convenitque ad regem Salomonem universus Israël in mense Ethanim,
          in solemni die: ipse est mensis septimus.</ab>
        <ab xml:id="d1e923" n="3">Veneruntque cuncti senes de Israël, et tulerunt arcam
          sacerdotes,</ab>
        <ab xml:id="d1e926" n="4">et portaverunt arcam Domini, et tabernaculum foederis, et omnia
          vasa sanctuarii quae erant in tabernaculo: et ferebant ea sacerdotes et Levitae.</ab>
        <ab xml:id="d1e929" n="5">Rex autem Salomon, et omnis multitudo Israël quae convenerat ad
          eum, gradiebatur cum illo ante arcam, et immolabant oves et boves absque aestimatione et
          numero.</ab>
        <ab xml:id="d1e933" n="6">Et intulerunt sacerdotes arcam foederis Domini in locum suum, in
          oraculum templi, in Sanctum sanctorum, subter alas cherubim.</ab>
        <ab xml:id="d1e936" n="7">Siquidem cherubim expandebant alas super locum arcae, et
          protegebant arcam, et vectes ejus desuper.</ab>
        <ab xml:id="d1e939" n="8">Cumque eminerent vectes, et apparerent summitates eorum foris
          sanctuarium ante oraculum, non apparebant ultra extrinsecus, qui et fuerunt ibi usque in
          praesentem diem.</ab>
        <ab xml:id="d1e942" n="9">In arca autem non erat aliud nisi duae tabulae lapideae quas
          posuerat in ea Moyses in Horeb, quando pepigit Dominus foedus cum filiis Israël, cum
          egrederentur de terra Aegypti.</ab>
        <ab xml:id="d1e945" n="10"> Factum est autem cum exissent sacerdotes de sanctuario, nebula
          implevit domum Domini,</ab>
        <ab xml:id="d1e948" n="11"> et non poterant sacerdotes stare et ministrare propter nebulam : 
          impleverat enim gloria Domini domum Domini.</ab>
        <ab xml:id="d1e952" n="12"> Tunc ait Salomon: Dominus dixit ut habitaret in nebula.</ab>
        <ab xml:id="d1e955" n="13"> Aedificans aedificavi domum in habitaculum tuum: firmissimum
          solium tuum in sempiternum.</ab>
        <ab xml:id="d1e958" n="14"> Convertitque rex faciem suam, et benedixit omni ecclesiae Israël
         : omnia enim ecclesia Israël stabat.</ab>
        <ab xml:id="d1e961" n="15"> Et ait Salomon: Benedictus Dominus Deus Israël, qui locutus est
          ore suo ad David patrem meum, et in manibus ejus perfecit, dicens : </ab>
        <ab xml:id="d1e964" n="16"> A die qua eduxi populum meum Israël de Aegypto, non elegi
          civitatem de universis tribubus Israël, ut aedificaretur domus, et esset nomen meum ibi : 
          sed elegi David ut esset super populum meum Israël.</ab>
        <ab xml:id="d1e967" n="17"> Voluitque David pater meus aedificare domum nomini Domini Dei
          Israël : </ab>
        <ab xml:id="d1e971" n="18"> et ait Dominus ad David patrem meum: Quod cogitasti in corde
          tuo aedificare domum nomini meo, bene fecisti, hoc ipsum mente tractans.</ab>
        <ab xml:id="d1e974" n="19"> Verumtamen tu non aedificabis mihi domum, sed filius tuus, qui
          egredietur de renibus tuis, ipse aedificabit domum nomini meo.</ab>
        <ab xml:id="d1e977" n="20"> Confirmavit Dominus sermonem suum quem locutus est: stetique
          pro David patre meo, et sedi super thronum Israël, sicut locutus est Dominus: et
          aedificavi domum nomini Domini Dei Israël.</ab>
        <ab xml:id="d1e980" n="21"> Et constitui ibi locum arcae in qua foedus Domini est, quod
          percussit cum patribus nostris quando egressi sunt de terra Aegypti.
        </ab>
        <ab xml:id="d1e984" n="22"> Stetit autem Salomon ante altare Domini in conspectu ecclesiae
          Israël, et expandit manus suas in caelum,</ab>
        <ab xml:id="d1e987" n="23"> et ait: Domine Deus Israël, non est similis tui deus in caelo
          desuper, et super terram deorsum: qui custodis pactum et misericordiam servis tuis qui
          ambulant coram te in toto corde suo.</ab>
        <ab xml:id="d1e991" n="24"> Qui custodisti servo tuo David patri meo quae locutus es ei : 
          ore locutus es, et manibus perfecisti, ut haec dies probat.</ab>
        <ab xml:id="d1e994" n="25"> Nunc igitur Domine Deus Israël, conserva famulo tuo David patri
          meo quae locutus es ei, dicens: Non auferetur de te vir coram me, qui sedeat super
          thronum Israël: ita tamen si custodierint filii tui viam suam, ut ambulent coram me sicut
          tu ambulasti in conspectu meo.</ab>
        <ab xml:id="d1e997" n="26"> Et nunc Domine Deus Israël, firmentur verba tua quae locutus es
          servo tuo David patri meo.</ab>
        <ab xml:id="d1e1000" n="27"> Ergone putandum est quod vere Deus habitet super terram? si
          enim caelum, et caeli caelorum, te capere non possunt, quanto magis domus haec, quam
          aedificavi ?</ab>
        <ab xml:id="d1e1003" n="28"> Sed respice ad orationem servi tui, et ad preces ejus, Domine
          Deus meus: audi hymnum et orationem quam servus tuus orat coram te hodie : </ab>
        <ab xml:id="d1e1006" n="29"> ut sint oculi tui aperti super domum hanc nocte ac die: super
          domum, de qua dixisti: Erit nomen meum ibi: ut exaudias orationem quam orat in loco isto
          ad te servus tuus : </ab>
        <ab xml:id="d1e1010" n="30"> ut exaudias deprecationem servi tui et populi tui Israël,
          quodcumque oraverint in loco isto, et exaudies in loco habitaculi tui in caelo: et cum
          exaudieris, propitius eris.
        </ab>
        <ab xml:id="d1e1014" n="31"> Si peccaverit homo in proximum suum, et habuerit aliquod
          juramentum quo teneatur astrictus, et venerit propter juramentum coram altari tuo in domum
          tuam,</ab>
        <ab xml:id="d1e1017" n="32"> tu exaudies in caelo: et facies, et judicabis servos tuos,
          condemnans impium, et reddens viam suam super caput ejus, justificansque justum, et
          retribuens ei secundum justitiam suam.</ab>
        <ab xml:id="d1e1020" n="33"> Si fugerit populus tuus Israël inimicos suos (quia peccaturus
          est tibi), et agentes poenitentiam, et confitentes nomini tuo, venerint, et oraverint, et
          deprecati te fuerint in domo hac : </ab>
        <ab xml:id="d1e1023" n="34"> exaudi in caelo, et dimitte peccatum populi tui Israël, et
          reduces eos in terram quam dedisti patribus eorum.</ab>
        <ab xml:id="d1e1026" n="35"> Si clausum fuerit caelum, et non pluerit propter peccata eorum,
          et orantes in loco isto, poenitentiam egerint nomini tuo, et a peccatis suis conversi
          fuerint propter afflictionem suam : </ab>
        <ab xml:id="d1e1030" n="36"> exaudi eos in caelo, et dimitte peccata servorum tuorum, et
          populi tui Israël: et ostende eis viam bonam per quam ambulent, et da pluviam super
          terram tuam, quam dedisti populo tuo in possessionem.</ab>
        <ab xml:id="d1e1033" n="37"> Fames si oborta fuerit in terra, aut pestilentia, aut corruptus
          aër, aut aerugo, aut locusta, vel rubigo, et afflixerit eum inimicus ejus portas obsidens
         : omnis plaga, universa infirmitas,</ab>
        <ab xml:id="d1e1036" n="38"> cuncta devotatio, et imprecatio quae acciderit omni homini de
          populo tuo Israël: si quis cognoverit plagam cordis sui, et expanderit manus suas in domo
          hac,</ab>
        <ab xml:id="d1e1039" n="39"> tu exaudies in caelo in loco habitationis tuae, et
          repropitiaberis, et facies ut des unicuique secundum omnes vias suas, sicut videris cor
          ejus (quia tu nosti solus cor omnium filiorum hominum),</ab>
        <ab xml:id="d1e1042" n="40"> ut timeant te cunctis diebus quibus vivunt super faciem terrae
          quam dedisti patribus nostris.
        </ab>
        <ab xml:id="d1e1046" n="41"> Insuper et alienigena, qui non est de populo tuo Israël, cum
          venerit de terra longinqua propter nomen tuum (audietur enim nomen tuum magnum, et manus
          tua fortis, et brachium tuum</ab>
        <ab xml:id="d1e1050" n="42"> extentum ubique), cum venerit ergo, et oraverit in hoc
          loco,</ab>
        <ab xml:id="d1e1053" n="43"> tu exaudies in caelo, in firmamento habitaculi tui, et facies
          omnia pro quibus invocaverit te alienigena: ut discant universi populi terrarum nomen
          tuum timere, sicut populus tuus Israël, et probent quia nomen tuum invocatum est super
          domum hanc quam aedificavi.</ab>
        <ab xml:id="d1e1056" n="44"> Si egressus fuerit populus tuus ad bellum contra inimicos suos
          per viam, quocumque miseris eos, orabunt te contra viam civitatis quam elegisti, et contra
          domum quam aedificavi nomini tuo,</ab>
        <ab xml:id="d1e1059" n="45"> et exaudies in caelo orationes eorum et preces eorum, et facies
          judicium eorum.
        </ab>
        <ab xml:id="d1e1063" n="46"> Quod si peccaverint tibi (non est enim homo qui non peccet) et
          iratus tradideris eos inimicis suis, et captivi ducti fuerint in terram inimicorum longe
          vel prope,</ab>
        <ab xml:id="d1e1066" n="47"> et egerint poenitentiam in corde suo in loco captivitatis, et
          conversi deprecati te fuerint in captivitate sua, dicentes: Peccavimus: inique egimus,
          impie gessimus : </ab>
        <ab xml:id="d1e1070" n="48"> et reversi fuerint ad te in universo corde suo et tota anima
          sua in terra inimicorum suorum, ad quam captivi ducti fuerint: et oraverint te contra
          viam terrae suae, quam dedisti patribus eorum, et civitatis quam elegisti, et templi quod
          aedificavi nomini tuo : </ab>
        <ab xml:id="d1e1073" n="49"> exaudies in caelo, in firmamento solii tui, orationes eorum et
          preces eorum, et facies judicium eorum : </ab>
        <ab xml:id="d1e1076" n="50"> et propitiaberis populo tuo qui peccavit tibi, et omnibus
          iniquitatibus eorum quibus praevaricati sunt in te: et dabis misericordiam coram eis qui
          eos captivos habuerint, ut misereantur eis.</ab>
        <ab xml:id="d1e1079" n="51"> Populus enim tuus est, et haereditas tua, quos eduxisti de
          terra Aegypti, de medio fornacis ferreae.</ab>
        <ab xml:id="d1e1082" n="52"> Ut sint oculi tui aperti ad deprecationem servi tui, et populi
          tui Israël, et exaudias eos in universis pro quibus invocaverint te.</ab>
        <ab xml:id="d1e1085" n="53"> Tu enim separasti eos tibi in haereditatem de universis populis
          terrae, sicut locutus es per Moysen servum tuum quando eduxisti patres nostros de Aegypto,
          Domine Deus.
        </ab>
        <ab xml:id="d1e1090" n="54"> Factum est autem, cum complesset Salomon orans Dominum omnem
          orationem et deprecationem hanc, surrexit de conspectu altaris Domini: utrumque enim genu
          in terram fixerat, et manus expanderat in caelum.</ab>
        <ab xml:id="d1e1093" n="55"> Stetit ergo, et benedixit omni ecclesiae Israël voce magna,
          dicens : </ab>
        <ab xml:id="d1e1096" n="56"> Benedictus Dominus, qui dedit requiem populo suo Israël, juxta
          omnia quae locutus est: non cecidit ne unus quidem sermo ex omnibus bonis quae locutus
          est per Moysen servum suum.</ab>
        <ab xml:id="d1e1099" n="57"> Sit Dominus Deus noster nobiscum, sicut fuit cum patribus
          nostris, non derelinquens nos, neque projiciens.</ab>
        <ab xml:id="d1e1102" n="58"> Sed inclinet corda nostra ad se, ut ambulemus in universis viis
          ejus, et custodiamus mandata ejus, et caeremonias ejus, et judicia quaecumque mandavit
          patribus nostris.</ab>
        <ab xml:id="d1e1105" n="59"> Et sint sermones mei isti, quibus deprecatus sum coram Domino,
          appropinquantes Domino Deo nostro die ac nocte, ut faciat judicium servo suo, et populo
          suo Israël per singulos dies : </ab>
        <ab xml:id="d1e1109" n="60"> ut sciant omnes populi terrae quia Dominus ipse est Deus, et
          non est ultra absque eo.</ab>
        <ab xml:id="d1e1112" n="61"> Sit quoque cor nostrum perfectum cum Domino Deo nostro, ut
          ambulemus in decretis ejus, et custodiamus mandata ejus, sicut et hodie.<pc ana="#pilcrow"
          />
        </ab>
        <ab xml:id="d1e1116" n="62"> Igitur rex, et omnis Israël cum eo, immolabant victimas coram
          Domino.</ab>
        <ab xml:id="d1e1119" n="63"> Mactavitque Salomon hostias pacificas, quas immolavit Domino,
          boum viginti duo millia, et ovium centum viginti millia: et dedicaverunt templum Domini
          rex et filii Israël.</ab>
        <ab xml:id="d1e1122" n="64"> In die illa sanctificavit rex medium atrii quod erat ante domum
          Domini: fecit quippe holocaustum ibi, et sacrificium, et adipem pacificorum: quoniam
          altare aereum quod erat coram Domino, minus erat, et capere non poterat holocaustum, et
          sacrificium, et adipem pacificorum.</ab>
        <ab xml:id="d1e1125" n="65"> Fecit ergo Salomon in tempore illo festivitatem celebrem, et
          omnis Israël cum eo, multitudo magna ab introitu Emath usque ad rivum Aegypti, coram
          Domino Deo nostro, septem diebus et septem diebus, id est, quatuordecim diebus.</ab>
        <ab xml:id="d1e1129" n="66"> Et in die octava dimisit populos: qui benedicentes regi,
          profecti sunt in tabernacula sua laetantes, et alacri corde super omnibus bonis quae
          fecerat Dominus David servo suo, et Israël populo suo.</ab>
      </div>
      <div xml:id="d1e1133" type="chap" n="9">
        <ab xml:id="d1e1135" n="1">Factum est autem cum perfecisset Salomon aedificium domus
          Domini, et aedificium regis, et omne quod optaverat et voluerat facere,</ab>
        <ab xml:id="d1e1138" n="2">apparuit ei Dominus secundo, sicut apparuerat ei in Gabaon.</ab>
        <ab xml:id="d1e1141" n="3">Dixitque Dominus ad eum: Exaudivi orationem tuam et
          deprecationem tuam, quam deprecatus es coram me: sanctificavi domum hanc quam
          aedificasti, ut ponerem nomen meum ibi in sempiternum, et erunt oculi mei et cor meum ibi
          cunctis diebus.</ab>
        <ab xml:id="d1e1144" n="4">Tu quoque si ambulaveris coram me sicut ambulavit pater tuus, in
          simplicitate cordis et in aequitate, et feceris omnia quae praecepi tibi, et legitima mea
          et judicia mea servaveris,</ab>
        <ab xml:id="d1e1147" n="5">ponam thronum regni tui super Israël in sempiternum, sicut
          locutus sum David patri tuo, dicens: Non auferetur vir de genere tuo de solio
          Israël.</ab>
        <ab xml:id="d1e1151" n="6">Si autem aversione aversi fueritis vos et filii vestri, non
          sequentes me, nec custodientes mandata mea et caeremonias meas quas proposui vobis, sed
          abieritis et colueritis deos alienos, et adoraveritis eos : </ab>
        <ab xml:id="d1e1154" n="7">auferam Israël de superficie terrae quam dedi eis, et templum
          quod sanctificavi nomini meo, projiciam a conspectu meo: eritque Israël in proverbium, et
          in fabulam cunctis populis.</ab>
        <ab xml:id="d1e1157" n="8">Et domus haec erit in exemplum: omnis qui transierit per eam,
          stupebit, et sibilabit, et dicet: Quare fecit Dominus sic terrae huic, et domui huic
          ?</ab>
        <ab xml:id="d1e1160" n="9">Et respondebunt: Quia dereliquerunt Dominum Deum suum, qui
          eduxit patres eorum de terra Aegypti, et secuti sunt deos alienos, et adoraverunt eos, et
          coluerunt eos: idcirco induxit Dominus super eos omne malum hoc.
        </ab>
        <ab xml:id="d1e1164" n="10"> Expletis autem annis viginti postquam aedificaverat Salomon
          duas domos, id est, domum Domini, et domum regis</ab>
        <ab xml:id="d1e1167" n="11"> (Hiram rege Tyri praebente Salomoni ligna cedrina et abiegna,
          et aurum juxta omne quod opus habuerat), tunc dedit Salomon Hiram viginti oppida in terra
          Galilaeae.</ab>
        <ab xml:id="d1e1171" n="12"> Et egressus est Hiram de Tyro ut videret oppida quae dederat ei
          Salomon, et non placuerunt ei.</ab>
        <ab xml:id="d1e1174" n="13"> Et ait: Haeccine sunt civitates quas dedisti mihi, frater? Et
          appellavit eas terram Chabul, usque in diem hanc.</ab>
        <ab xml:id="d1e1177" n="14"> Misit quoque Hiram ad regem Salomonem centum viginti talenta
          auri.</ab>
        <ab xml:id="d1e1180" n="15"> Haec est summa expensarum quam obtulit rex Salomon ad
          aedificandam domum Domini et domum suam, et Mello, et murum Jerusalem, et Heser, et
          Mageddo, et Gazer.</ab>
        <ab xml:id="d1e1183" n="16"> Pharao rex Aegypti ascendit, et cepit Gazar, succenditque eam
          igni, et Chananaeum, qui habitabat in civitate, interfecit: et dedit eam in dotem filiae
          suae uxori Salomonis.</ab>
        <ab xml:id="d1e1186" n="17"> Aedificavit ergo Salomon Gazer, et Bethoron inferiorem,</ab>
        <ab xml:id="d1e1190" n="18"> et Balaath, et Palmiram in terra solitudinis.</ab>
        <ab xml:id="d1e1193" n="19"> Et omnes vicos qui ad se pertinebant et erant absque muro,
          munivit, et civitates curruum et civitates equitum, et quodcumque ei placuit ut
          aedificaret in Jerusalem, et in Libano, et in omni terra potestatis suae.</ab>
        <ab xml:id="d1e1196" n="20"> Universum populum qui remanserat de Amorrhaeis, et Hethaeis, et
          Pherezaeis, et Hevaeis, et Jebusaeis, qui non sunt de filiis Israël : </ab>
        <ab xml:id="d1e1199" n="21"> horum filios qui remanserant in terra, quos scilicet non
          potuerant filii Israël exterminare, fecit Salomon tributarios usque in diem hanc.</ab>
        <ab xml:id="d1e1202" n="22"> De filiis autem Israël non constituit Salomon servire quemquam,
          sed erant viri bellatores, et ministri ejus, et principes, et duces, et praefecti curruum
          et equorum.</ab>
        <ab xml:id="d1e1205" n="23"> Erant autem principes super omnia opera Salomonis praepositi
          quingenti quinquaginta, qui habebant subjectum populum, et statutis operibus
          imperabant.</ab>
        <ab xml:id="d1e1209" n="24"> Filia autem Pharaonis ascendit de civitate David in domum suam,
          quam aedificaverat ei Salomon: tunc aedificavit Mello.</ab>
        <ab xml:id="d1e1212" n="25"> Offerebat quoque Salomon, tribus vicibus per annos singulos,
          holocausta et pacificas victimas super altare quod aedificaverat Domino, et adolebat
          thymiama coram Domino: perfectumque est templum.</ab>
        <ab xml:id="d1e1215" n="26"> Classem quoque fecit rex Salomon in Asiongaber, quae est juxta
          Ailath in littore maris Rubri, in terra Idumaeae.</ab>
        <ab xml:id="d1e1218" n="27"> Misitque Hiram in classe illa servos suos viros nauticos et
          gnaros maris, cum servis Salomonis.</ab>
        <ab xml:id="d1e1221" n="28"> Qui cum venissent in Ophir, sumptum inde aurum quadringentorum
          viginti talentorum, detulerunt ad regem Salomonem.</ab>
      </div>
      <div xml:id="d1e1225" type="chap" n="10">
        <ab xml:id="d1e1227" n="1">Sed et regina Saba, audita fama Salomonis in nomine Domini,
          venit tentare eum in aenigmatibus.</ab>
        <ab xml:id="d1e1230" n="2">Et ingressa Jerusalem multo cum comitatu et divitiis, camelis
          portantibus aromata, et aurum infinitum nimis, et gemmas pretiosas, venit ad regem
          Salomonem, et locuta est ei universa quae habebat in corde suo.</ab>
        <ab xml:id="d1e1233" n="3">Et docuit eam Salomon omnia verba quae proposuerat: non fuit
          sermo qui regem posset latere, et non responderet ei.</ab>
        <ab xml:id="d1e1236" n="4">Videns autem regina Saba omnem sapientiam Salomonis, et domum
          quam aedificaverat,</ab>
        <ab xml:id="d1e1239" n="5">et cibos mensae ejus, et habitacula servorum, et ordines
          ministrantium, vestesque eorum, et pincernas, et holocausta quae offerebat in domo Domini
         : non habebat ultra spiritum.</ab>
        <ab xml:id="d1e1243" n="6">Dixitque ad regem: Verus est sermo quem audivi in terra
          mea</ab>
        <ab xml:id="d1e1246" n="7">super sermonibus tuis, et super sapientia tua: et non credebam
          narrantibus mihi, donec ipsa veni, et vidi oculis meis, et probavi quod media pars mihi
          nuntiata non fuerit: major est sapientia et opera tua, quam rumor quem audivi.</ab>
        <ab xml:id="d1e1249" n="8">Beati viri tui, et beati servi tui, qui stant coram te semper,
          et audiunt sapientiam tuam.</ab>
        <ab xml:id="d1e1252" n="9">Sit Dominus Deus tuus benedictus, cui complacuisti, et posuit te
          super thronum Israël, eo quod dilexerit Dominus Israël in sempiternum, et constituit te
          regem ut faceres judicium et justitiam.</ab>
        <ab xml:id="d1e1255" n="10"> Dedit ergo regi centum viginti talenta auri, et aromata multa
          nimis, et gemmas pretiosas: non sunt allata ultra aromata tam multa, quam ea quae dedit
          regina Saba regi Salomoni.
        </ab>
        <ab xml:id="d1e1259" n="11"> (Sed et classis Hiram, quae portabat aurum de Ophir, attulit ex
          Ophir ligna thyina multa nimis, et gemmas pretiosas.</ab>
        <ab xml:id="d1e1263" n="12"> Fecitque rex de lignis thyinis fulcra domus Domini et domus
          regiae, et citharas lyrasque cantoribus: non sunt allata hujuscemodi ligna thyina, neque
          visa usque in praesentem diem.)</ab>
        <ab xml:id="d1e1266" n="13"> Rex autem Salomon dedit reginae Saba omnia quae voluit et
          petivit ab eo, exceptis his quae ultro obtulerat ei munere regio. Quae reversa est, et
          abiit in terram suam cum servis suis.</ab>
        <ab xml:id="d1e1269" n="14"> Erat autem pondus auri quod afferebatur Salomoni per annos
          singulos, sexcentorum sexaginta sex talentorum auri,</ab>
        <ab xml:id="d1e1272" n="15"> excepto eo quod afferebant viri qui super vectigalia erant, et
          negotiatores, universique scruta vendentes, et omnes reges Arabiae, ducesque terrae.</ab>
        <ab xml:id="d1e1275" n="16"> Fecit quoque rex Salomon ducenta scuta de auro purissimo : 
          sexcentos auri siclos dedit in laminas scuti unius.</ab>
        <ab xml:id="d1e1278" n="17"> Et trecentas peltas ex auro probato: trecentae minae auri unam
          peltam vestiebant: posuitque eas rex in domo saltus Libani.</ab>
        <ab xml:id="d1e1282" n="18"> Fecit etiam rex Salomon thronum de ebore grandem: et vestivit
          eum auro fulvo nimis,</ab>
        <ab xml:id="d1e1285" n="19"> qui habebat sex gradus: et summitas throni rotunda erat in
          parte posteriori: et duae manus hinc atque inde tenentes sedile: et duo leones stabant
          juxta manus singulas.</ab>
        <ab xml:id="d1e1288" n="20"> Et duodecim leunculi stantes super sex gradus hinc atque inde : 
          non est factum tale opus in universis regnis.</ab>
        <ab xml:id="d1e1291" n="21"> Sed et omnia vasa quibus potabat rex Salomon, erant aurea: et
          universa supellex domus saltus Libani de auro purissimo: non erat argentum, nec alicujus
          pretii putabatur in diebus Salomonis,</ab>
        <ab xml:id="d1e1294" n="22"> quia classis regis per mare cum classe Hiram semel per tres
          annos ibat in Tharsis, deferens inde aurum, et argentum, et dentes elephantorum, et
          simias, et pavos.
        </ab>
        <ab xml:id="d1e1298" n="23"> Magnificatus est ergo rex Salomon super omnes reges terrae
          divitiis et sapientia.</ab>
        <ab xml:id="d1e1302" n="24"> Et universa terra desiderabat vultum Salomonis, ut audiret
          sapientiam ejus, quam dederat Deus in corde ejus.</ab>
        <ab xml:id="d1e1305" n="25"> Et singuli deferebant ei munera, vasa argentea et aurea, vestes
          et arma bellica, aromata quoque, et equos et mulos per annos singulos.</ab>
        <ab xml:id="d1e1308" n="26"> Congregavitque Salomon currus et equites, et facti sunt ei
          mille quadringenti currus, et duodecim millia equitum: et disposuit eos per civitates
          munitas, et cum rege in Jerusalem.</ab>
        <ab xml:id="d1e1311" n="27"> Fecitque ut tanta esset abundantia argenti in Jerusalem, quanta
          et lapidum: et cedrorum praebuit multitudinem quasi sycomoros quae nascuntur in
          campestribus.</ab>
        <ab xml:id="d1e1314" n="28"> Et educebantur equi Salomoni de Aegypto, et de Coa.
          Negotiatores enim regis emebant de Coa, et statuto pretio perducebant.</ab>
        <ab xml:id="d1e1317" n="29"> Egrediebatur autem quadriga ex Aegypto sexcentis siclis
          argenti, et equus centum quinquaginta. Atque in hunc modum cuncti reges Hethaeorum et
          Syriae equos venundabant.</ab>
      </div>
      <div xml:id="d1e1321" type="chap" n="11">
        <ab xml:id="d1e1323" n="1">Rex autem Salomon adamavit mulieres alienigenas multas, filiam
          quoque Pharaonis, et Moabitidas, et Ammonitidas, Idumaeas, et Sidonias, et Hethaeas : </ab>
        <ab xml:id="d1e1326" n="2">de gentibus super quibus dixit Dominus filiis Israël: Non
          ingrediemini ad eas, neque de illis ingredientur ad vestras: certissime enim avertent
          corda vestra ut sequamini deos earum. His itaque copulatus est Salomon ardentissimo
          amore.</ab>
        <ab xml:id="d1e1329" n="3">Fueruntque ei uxores quasi reginae septingentae, et concubinae
          trecentae: et averterunt mulieres cor ejus.</ab>
        <ab xml:id="d1e1332" n="4">Cumque jam esset senex, depravatum est cor ejus per mulieres, ut
          sequeretur deos alienos: nec erat cor ejus perfectum cum Domino Deo suo, sicut cor David
          patris ejus.</ab>
        <ab xml:id="d1e1335" n="5">Sed colebat Salomon Astarthen deam Sidoniorum, et Moloch idolum
          Ammonitarum.</ab>
        <ab xml:id="d1e1339" n="6">Fecitque Salomon quod non placuerat coram Domino, et non
          adimplevit ut sequeretur Dominum sicut David pater ejus.</ab>
        <ab xml:id="d1e1342" n="7">Tunc aedificavit Salomon fanum Chamos idolo Moab in monte qui
          est contra Jerusalem, et Moloch idolo filiorum Ammon.</ab>
        <ab xml:id="d1e1345" n="8">Atque in hunc modum fecit universis uxoribus suis alienigenis,
          quae adolebant thura, et immolabant diis suis.</ab>
        <ab xml:id="d1e1348" n="9">Igitur iratus est Dominus Salomoni, quod aversa esset mens ejus
          a Domino Deo Israël, qui apparuerat ei secundo,</ab>
        <ab xml:id="d1e1351" n="10"> et praeceperat de verbo hoc ne sequeretur deos alienos: et non
          custodivit quae mandavit ei Dominus.</ab>
        <ab xml:id="d1e1354" n="11"> Dixit itaque Dominus Salomoni: Quia habuisti hoc apud te, et
          non custodisti pactum meum, et praecepta mea quae mandavi tibi, disrumpens scindam regnum
          tuum, et dabo illud servo tuo.</ab>
        <ab xml:id="d1e1358" n="12"> Verumtamen in diebus tuis non faciam propter David patrem tuum
         : de manu filii tui scindam illud,</ab>
        <ab xml:id="d1e1361" n="13"> nec totum regnum auferam, sed tribum unam dabo filio tuo
          propter David servum meum, et Jerusalem, quam elegi.
        </ab>
        <ab xml:id="d1e1365" n="14"> Suscitavit autem Dominus adversarium Salomoni Adad Idumaeum de
          semine regio, qui erat in Edom.</ab>
        <ab xml:id="d1e1368" n="15"> Cum enim esset David in Idumaea, et ascendisset Joab princeps
          militiae ad sepeliendum eos qui fuerant interfecti, et occidisset omnem masculinum in
          Idumaea</ab>
        <ab xml:id="d1e1371" n="16"> (sex enim mensibus ibi moratus est Joab, et omnis Israël, donec
          interimeret omne masculinum in Idumaea),</ab>
        <ab xml:id="d1e1374" n="17"> fugit Adad ipse, et viri Idumaei de servis patris ejus cum eo,
          ut ingrederetur Aegyptum: erat autem Adad puer parvulus.</ab>
        <ab xml:id="d1e1378" n="18"> Cumque surrexissent de Madian, venerunt in Pharan, tuleruntque
          secum viros de Pharan, et introierunt Aegyptum ad Pharaonem regem Aegypti: qui dedit ei
          domum, et cibos constituit, et terram delegavit.</ab>
        <ab xml:id="d1e1381" n="19"> Et invenit Adad gratiam coram Pharaone valde, in tantum ut
          daret ei uxorem sororem uxoris suae germanam Taphnes reginae.</ab>
        <ab xml:id="d1e1384" n="20"> Genuitque ei soror Taphnes Genubath filium, et nutrivit eum
          Taphnes in domo Pharaonis: eratque Genubath habitans apud Pharaonem cum filiis ejus.</ab>
        <ab xml:id="d1e1387" n="21"> Cumque audisset Adad in Aegypto dormisse David cum patribus
          suis, et mortuum esse Joab principem militiae, dixit Pharaoni: Dimitte me, ut vadam in
          terram meam.</ab>
        <ab xml:id="d1e1390" n="22"> Dixitque ei Pharao: Qua enim re apud me indiges, ut quaeras
          ire ad terram tuam? At ille respondit: Nulla: sed obsecro te ut dimittas me.<pc
            ana="#pilcrow"/>
        </ab>
        <ab xml:id="d1e1394" n="23"> Suscitavit quoque ei Deus adversarium Razon filium Eliada, qui
          fugerat Adarezer regem Soba dominum suum : </ab>
        <ab xml:id="d1e1398" n="24"> et congregavit contra eum viros, et factus est princeps
          latronum cum interficeret eos David: abieruntque Damascum, et habitaverunt ibi, et
          constituerunt eum regem in Damasco : </ab>
        <ab xml:id="d1e1401" n="25"> eratque adversarius Israëli cunctis diebus Salomonis: et hoc
          est malum Adad, et odium contra Israël: regnavitque in Syria.</ab>
        <ab xml:id="d1e1404" n="26"> Jeroboam quoque filius Nabat, Ephrathaeus, de Sareda, servus
          Salomonis, cujus mater erat nomine Sarva, mulier vidua, levavit manum contra regem.</ab>
        <ab xml:id="d1e1407" n="27"> Et haec est causa rebellionis adversus eum, quia Salomon
          aedificavit Mello, et coaequavit voraginem civitatis David patris sui.</ab>
        <ab xml:id="d1e1410" n="28"> Erat autem Jeroboam vir fortis et potens: vidensque Salomon
          adolescentem bonae indolis et industrium, constituerat eum praefectum super tributa
          universae domus Joseph.
        </ab>
        <ab xml:id="d1e1414" n="29"> Factum est igitur in tempore illo, ut Jeroboam egrederetur de
          Jerusalem, et inveniret eum Ahias Silonites propheta in via, opertus pallio novo: erant
          autem duo tantum in agro.</ab>
        <ab xml:id="d1e1418" n="30"> Apprehendensque Ahias pallium suum novum quo coopertus erat,
          scidit in duodecim partes.</ab>
        <ab xml:id="d1e1421" n="31"> Et ait ad Jeroboam: Tolle tibi decem scissuras: haec enim
          dicit Dominus Deus Israël: Ecce ego scindam regnum de manu Salomonis, et dabo tibi decem
          tribus.</ab>
        <ab xml:id="d1e1424" n="32"> Porro una tribus remanebit ei propter servum meum David, et
          Jerusalem civitatem, quam elegi ex omnibus tribubus Israël : </ab>
        <ab xml:id="d1e1427" n="33"> eo quod dereliquerit me, et adoraverit Astarthen deam
          Sidoniorum, et Chamos deum Moab, et Moloch deum filiorum Ammon: et non ambulaverit in
          viis meis, ut faceret justitiam coram me, et praecepta mea et judicia, sicut David pater
          ejus.</ab>
        <ab xml:id="d1e1430" n="34"> Nec auferam omne regnum de manu ejus, sed ducem ponam eum
          cunctis diebus vitae suae, propter David servum meum quem elegi, qui custodivit mandata
          mea et praecepta mea.</ab>
        <ab xml:id="d1e1433" n="35"> Auferam autem regnum de manu filii ejus, et dabo tibi decem
          tribus : </ab>
        <ab xml:id="d1e1437" n="36"> filio autem ejus dabo tribum unam, ut remaneat lucerna David
          servo meo cunctis diebus coram me in Jerusalem civitate, quam elegi ut esset nomen meum
          ibi.</ab>
        <ab xml:id="d1e1440" n="37"> Te autem assumam, et regnabis super omnia quae desiderat anima
          tua, erisque rex super Israël.</ab>
        <ab xml:id="d1e1443" n="38"> Si igitur audieris omnia quae praecepero tibi, et ambulaveris
          in viis meis, et feceris quod rectum est coram me, custodiens mandata mea et praecepta
          mea, sicut fecit David servus meus: ero tecum, et aedificabo tibi domum fidelem, quomodo
          aedificavi David domum: et tradam tibi Israël : </ab>
        <ab xml:id="d1e1446" n="39"> et affligam semen David super hoc, verumtamen non cunctis
          diebus.</ab>
        <ab xml:id="d1e1449" n="40"> Voluit ergo Salomon interficere Jeroboam: qui surrexit, et
          aufugit in Aegyptum ad Sesac regem Aegypti, et fuit in Aegypto usque ad mortem
            Salomonis.
        </ab>
        <ab xml:id="d1e1453" n="41"> Reliquum autem verborum Salomonis, et omnia quae fecit, et
          sapientia ejus, ecce universa scripta sunt in libro verborum dierum Salomonis.</ab>
        <ab xml:id="d1e1457" n="42"> Dies autem quos regnavit Salomon in Jerusalem super omnem
          Israël, quadraginta anni sunt.</ab>
        <ab xml:id="d1e1460" n="43"> Dormivitque Salomon cum patribus suis, et sepultus est in
          civitate David patris sui: regnavitque Roboam filius ejus pro eo.</ab>
      </div>
      <div xml:id="d1e1465" type="chap" n="12">
        <ab xml:id="d1e1467" n="1">Venit autem Roboam in Sichem: illuc enim congregatus erat omnis
          Israël ad constituendum eum regem.</ab>
        <ab xml:id="d1e1470" n="2">At vero Jeroboam filius Nabat, cum adhuc esset in Aegypto
          profugus a facie regis Salomonis, audita morte ejus, reversus est de Aegypto.</ab>
        <ab xml:id="d1e1473" n="3">Miseruntque et vocaverunt eum: venit ergo Jeroboam, et omnis
          multitudo Israël, et locuti sunt ad Roboam, dicentes : </ab>
        <ab xml:id="d1e1476" n="4">Pater tuus durissimum jugum imposuit nobis: tu itaque nunc
          imminue paululum de imperio patris tui durissimo, et de jugo gravissimo quod imposuit
          nobis, et serviemus tibi.</ab>
        <ab xml:id="d1e1479" n="5">Qui ait eis: Ite usque ad tertium diem, et revertimini ad me.
          Cumque abiisset populus,</ab>
        <ab xml:id="d1e1483" n="6">iniit consilium rex Roboam cum senioribus qui assistebant coram
          Salomone patre ejus cum adhuc viveret, et ait: Quod datis mihi consilium, ut respondeam
          populo huic ?</ab>
        <ab xml:id="d1e1486" n="7">Qui dixerunt ei: Si hodie obedieris populo huic, et servieris,
          et petitioni eorum cesseris, locutusque fueris ad eos verba lenia, erunt tibi servi
          cunctis diebus.</ab>
        <ab xml:id="d1e1489" n="8">Qui dereliquit consilium senum, quod dederant ei, et adhibuit
          adolescentes, qui nutriti fuerant cum eo, et assistebant illi,</ab>
        <ab xml:id="d1e1492" n="9">dixitque ad eos: Quod mihi datis consilium, ut respondeam
          populo huic, qui dixerunt mihi: Levius fac jugum quod imposuit pater tuus super nos
          ?</ab>
        <ab xml:id="d1e1495" n="10"> Et dixerunt ei juvenes qui nutriti fuerant cum eo: Sic
          loqueris populo huic, qui locuti sunt ad te, dicentes: Pater tuus aggravavit jugum
          nostrum: tu releva nos. Sic loqueris ad eos: Minimus digitus meus grossior est dorso
          patris mei.</ab>
        <ab xml:id="d1e1498" n="11"> Et nunc pater meus posuit super vos jugum grave, ego autem
          addam super jugum vestrum: pater meus cecidit vos flagellis, ego autem caedam vos
          scorpionibus.</ab>
        <ab xml:id="d1e1502" n="12"> Venit ergo Jeroboam et omnis populus ad Roboam die tertia,
          sicut locutus fuerat rex, dicens: Revertimini ad me die tertia.</ab>
        <ab xml:id="d1e1505" n="13"> Responditque rex populo dura, derelicto consilio seniorum quod
          ei dederant,</ab>
        <ab xml:id="d1e1508" n="14"> et locutus est eis secundum consilium juvenum, dicens: Pater
          meus aggravavit jugum vestrum, ego autem addam jugo vestro: pater meus cecidit vos
          flagellis, ego autem caedam vos scorpionibus.</ab>
        <ab xml:id="d1e1511" n="15"> Et non acquievit rex populo: quoniam aversatus fuerat eum
          Dominus, ut suscitaret verbum suum quod locutus fuerat in manu Ahiae Silonitae, ad
          Jeroboam filium Nabat.
        </ab>
        <ab xml:id="d1e1515" n="16"> Videns itaque populus quod noluisset eos audire rex, respondit
          ei dicens: Quae nobis pars in David? vel quae haereditas in filio Isai? vade in
          tabernacula tua, Israël: nunc vide domum tuam, David. Et abiit Israël in tabernacula
          sua.</ab>
        <ab xml:id="d1e1518" n="17"> Super filios autem Israël, quicumque habitabant in civitatibus
          Juda, regnavit Roboam.</ab>
        <ab xml:id="d1e1522" n="18"> Misit ergo rex Roboam Aduram, qui erat super tributa: et
          lapidavit eum omnis Israël, et mortuus est. Porro rex Roboam festinus ascendit currum, et
          fugit in Jerusalem : </ab>
        <ab xml:id="d1e1525" n="19"> recessitque Israël a domo David usque in praesentem diem.</ab>
        <ab xml:id="d1e1528" n="20"> Factum est autem cum audisset omnis Israël quod reversus esset
          Jeroboam, miserunt, et vocaverunt eum congregato coetu, et constituerunt eum regem super
          omnem Israël: nec secutus est quisquam domum David praeter tribum Juda solam.</ab>
        <ab xml:id="d1e1531" n="21"> Venit autem Roboam Jerusalem, et congregavit universam domum
          Juda, et tribum Benjamin, centum octoginta millia electorum virorum bellatorum, ut
          pugnarent contra domum Israël, et reducerent regnum Roboam filio Salomonis.</ab>
        <ab xml:id="d1e1534" n="22"> Factus est autem sermo Domini ad Semeiam virum Dei, dicens
          : </ab>
        <ab xml:id="d1e1537" n="23"> Loquere ad Roboam filium Salomonis regem Juda, et ad omnem
          domum Juda, et Benjamin, et reliquos de populo, dicens : </ab>
        <ab xml:id="d1e1541" n="24"> Haec dicit Dominus: Non ascendetis, neque bellabitis contra
          fratres vestros filios Israël: revertatur vir in domum suam: a me enim factum est verbum
          hoc. Audierunt sermonem Domini, et reversi sunt de itinere, sicut eis praeceperat
            Dominus.
        </ab>
        <ab xml:id="d1e1545" n="25"> Aedificavit autem Jeroboam Sichem in monte Ephraim, et
          habitavit ibi: et egressus inde aedificavit Phanuel.</ab>
        <ab xml:id="d1e1548" n="26"> Dixitque Jeroboam in corde suo: Nunc revertetur regnum ad
          domum David,</ab>
        <ab xml:id="d1e1551" n="27"> si ascenderit populus iste ut faciat sacrificia in domo Domini
          in Jerusalem: et convertetur cor populi hujus ad dominum suum Roboam regem Juda,
          interficientque me, et revertentur ad eum.</ab>
        <ab xml:id="d1e1554" n="28"> Et excogitato consilio fecit duos vitulos aureos, et dixit eis
         : Nolite ultra ascendere in Jerusalem: ecce dii tui Israël, qui te eduxerunt de terra
          Aegypti.</ab>
        <ab xml:id="d1e1557" n="29"> Posuitque unum in Bethel, et alterum in Dan : </ab>
        <ab xml:id="d1e1561" n="30"> et factum est verbum hoc in peccatum: ibat enim populus ad
          adorandum vitulum usque in Dan.</ab>
        <ab xml:id="d1e1564" n="31"> Et fecit fana in excelsis, et sacerdotes de extremis populi,
          qui non erant de filiis Levi.</ab>
        <ab xml:id="d1e1567" n="32"> Constituitque diem solemnem in mense octavo, quintadecima die
          mensis, in similitudinem solemnitatis quae celebrabatur in Juda. Et ascendens altare,
          similiter fecit in Bethel, ut immolaret vitulis quos fabricatus fuerat: constituitque in
          Bethel sacerdotes excelsorum quae fecerat.</ab>
        <ab xml:id="d1e1570" n="33"> Et ascendit super altare quod exstruxerat in Bethel,
          quintadecima die mensis octavi, quem finxerat de corde suo: et fecit solemnitatem filiis
          Israël, et ascendit super altare, ut adoleret incensum.</ab>
      </div>
      <div xml:id="d1e1574" type="chap" n="13">
        <ab xml:id="d1e1576" n="1">Et ecce vir Dei venit de Juda in sermone Domini in Bethel,
          Jeroboam stante super altare, et thus jaciente.</ab>
        <ab xml:id="d1e1579" n="2">Et exclamavit contra altare in sermone Domini, et ait: Altare,
          altare, haec dicit Dominus: Ecce filius nascetur domui David, Josias nomine, et immolabit
          super te sacerdotes excelsorum, qui nunc in te thura succendunt: et ossa hominum super te
          incendet.</ab>
        <ab xml:id="d1e1582" n="3">Deditque in illa die signum, dicens: Hoc erit signum quod
          locutus est Dominus: ecce altare scindetur, et effundetur cinis qui in eo est.</ab>
        <ab xml:id="d1e1585" n="4">Cumque audisset rex sermonem hominis Dei quem inclamaverat
          contra altare in Bethel, extendit manum suam de altari, dicens: Apprehendite eum. Et
          exaruit manus ejus quam extenderat contra eum, nec valuit retrahere eam ad se.</ab>
        <ab xml:id="d1e1588" n="5">Altare quoque scissum est, et effusus est cinis de altari, juxta
          signum quod praedixerat vir Dei in sermone Domini.</ab>
        <ab xml:id="d1e1592" n="6">Et ait rex ad virum Dei: Deprecare faciem Domini Dei tui, et
          ora pro me, ut restituatur manus mea mihi. Oravitque vir Dei faciem Domini, et reversa est
          manus regis ad eum, et facta est sicut prius fuerat.</ab>
        <ab xml:id="d1e1595" n="7">Locutus est autem rex ad virum Dei: Veni mecum domum ut
          prandeas, et dabo tibi munera.</ab>
        <ab xml:id="d1e1598" n="8">Responditque vir Dei ad regem: Si dederis mihi mediam partem
          domus tuae, non veniam tecum, nec comedam panem, neque bibam aquam in loco isto : </ab>
        <ab xml:id="d1e1601" n="9">sic enim mandatum est mihi in sermone Domini praecipientis: Non
          comedes panem, neque bibes aquam, nec reverteris per viam qua venisti.</ab>
        <ab xml:id="d1e1604" n="10"> Abiit ergo per aliam viam, et non est reversus per iter quo
          venerat in Bethel.
        </ab>
        <ab xml:id="d1e1608" n="11"> Prophetes autem quidam senex habitabat in Bethel: ad quem
          venerunt filii sui, et narraverunt ei omnia opera quae fecerat vir Dei illa die in Bethel
         : et verba quae locutus fuerat ad regem, narraverunt patri suo.</ab>
        <ab xml:id="d1e1612" n="12"> Et dixit eis pater eorum: Per quam viam abiit? Ostenderunt ei
          filii sui viam per quam abierat vir Dei, qui venerat de Juda.</ab>
        <ab xml:id="d1e1615" n="13"> Et ait filiis suis: Sternite mihi asinum. Qui cum stravissent,
          ascendit,</ab>
        <ab xml:id="d1e1618" n="14"> et abiit post virum Dei, et invenit eum sedentem subtus
          terebinthum: et ait illi: Tune es vir Dei qui venisti de Juda? Respondit ille: Ego
          sum.</ab>
        <ab xml:id="d1e1621" n="15"> Dixitque ad eum: Veni mecum domum, ut comedas panem.</ab>
        <ab xml:id="d1e1624" n="16"> Qui ait: Non possum reverti, neque venire tecum: nec comedam
          panem, neque bibam aquam in loco isto,</ab>
        <ab xml:id="d1e1627" n="17"> quia locutus est Dominus ad me in sermone Domini, dicens: Non
          comedes panem, et non bibes aquam ibi, nec reverteris per viam qua ieris.</ab>
        <ab xml:id="d1e1631" n="18"> Qui ait illi: Et ego propheta sum similis tui: et angelus
          locutus est mihi in sermone Domini, dicens: Reduc eum tecum in domum tuam, ut comedat
          panem, et bibat aquam. Fefellit eum,</ab>
        <ab xml:id="d1e1634" n="19"> et reduxit secum: comedit ergo panem in domo ejus, et bibit
          aquam.</ab>
        <ab xml:id="d1e1637" n="20"> Cumque sederent ad mensam, factus est sermo Domini ad prophetam
          qui reduxerat eum.</ab>
        <ab xml:id="d1e1640" n="21"> Et exclamavit ad virum Dei qui venerat de Juda, dicens: Haec
          dicit Dominus: Quia non obediens fuisti ori Domini, et non custodisti mandatum quod
          praecepit tibi Dominus Deus tuus,</ab>
        <ab xml:id="d1e1643" n="22"> et reversus es, et comedisti panem, et bibisti aquam in loco in
          quo praecepit tibi ne comederes panem neque biberes aquam, non inferetur cadaver tuum in
          sepulchrum patrum tuorum.
        </ab>
        <ab xml:id="d1e1647" n="23"> Cumque comedisset et bibisset, stravit asinum suum prophetae
          quem reduxerat.</ab>
        <ab xml:id="d1e1651" n="24"> Qui cum abiisset, invenit eum leo in via, et occidit, et erat
          cadaver ejus projectum in itinere: asinus autem stabat juxta illum, et leo stabat juxta
          cadaver.</ab>
        <ab xml:id="d1e1654" n="25"> Et ecce viri transeuntes viderunt cadaver projectum in via, et
          leonem stantem juxta cadaver. Et venerunt, et divulgaverunt in civitate in qua prophetes
          ille senex habitabat.</ab>
        <ab xml:id="d1e1657" n="26"> Quod cum audisset propheta ille qui reduxerat eum de via, ait : 
          Vir Dei est, qui inobediens fuit ori Domini, et tradidit eum Dominus leoni, et confregit
          eum, et occidit juxta verbum Domini quod locutus est ei.</ab>
        <ab xml:id="d1e1660" n="27"> Dixitque ad filios suos: Sternite mihi asinum. Qui cum
          stravissent,</ab>
        <ab xml:id="d1e1663" n="28"> et ille abiisset, invenit cadaver ejus projectum in via, et
          asinum et leonem stantes juxta cadaver: non comedit leo de cadavere, nec laesit
          asinum.</ab>
        <ab xml:id="d1e1666" n="29"> Tulit ergo prophetes cadaver viri Dei, et posuit illud super
          asinum, et reversus intulit in civitatem prophetae senis ut plangeret eum.</ab>
        <ab xml:id="d1e1670" n="30"> Et posuit cadaver ejus in sepulchro suo, et planxerunt eum : 
          Heu, heu mi frater !</ab>
        <ab xml:id="d1e1673" n="31"> Cumque planxissent eum, dixit ad filios suos: Cum mortuus
          fuero, sepelite me in sepulchro in quo vir Dei sepultus est: juxta ossa ejus ponite ossa
          mea.</ab>
        <ab xml:id="d1e1676" n="32"> Profecto enim veniet sermo quem praedixit in sermone Domini
          contra altare quod est in Bethel, et contra omnia fana excelsorum quae sunt in urbibus
            Samariae.
        </ab>
        <ab xml:id="d1e1680" n="33"> Post verba haec non est reversus Jeroboam de via sua pessima,
          sed e contrario fecit de novissimis populi sacerdotes excelsorum: quicumque volebat,
          implebat manum suam, et fiebat sacerdos excelsorum.</ab>
        <ab xml:id="d1e1683" n="34"> Et propter hanc causam peccavit domus Jeroboam, et eversa est,
          et deleta de superficie terrae.</ab>
      </div>
      <div xml:id="d1e1687" type="chap" n="14">
        <ab xml:id="d1e1689" n="1">In tempore illo aegrotavit Abia filius Jeroboam.</ab>
        <ab xml:id="d1e1692" n="2">Dixitque Jeroboam uxori suae: Surge, et commuta habitum, ne
          cognoscaris quod sis uxor Jeroboam, et vade in Silo, ubi est Ahias propheta, qui locutus
          est mihi quod regnaturus essem super populum hunc.</ab>
        <ab xml:id="d1e1695" n="3">Tolle quoque in manu tua decem panes, et crustulam, et vas
          mellis, et vade ad illum: ipse enim indicabit tibi quid eventurum sit puero huic.</ab>
        <ab xml:id="d1e1698" n="4">Fecit ut dixerat, uxor Jeroboam: et consurgens abiit in Silo,
          et venit in domum Ahiae: at ille non poterat videre, quia caligaverant oculi ejus prae
          senectute.</ab>
        <ab xml:id="d1e1701" n="5">Dixit autem Dominus ad Ahiam: Ecce uxor Jeroboam ingreditur ut
          consulat te super filio suo qui aegrotat: haec et haec loqueris ei. Cum ergo illa
          intraret, et dissimularet se esse quae erat,</ab>
        <ab xml:id="d1e1705" n="6">audivit Ahias sonitum pedum ejus introëuntis per ostium, et ait
         : Ingredere, uxor Jeroboam: quare aliam te esse simulas? ego autem missus sum ad te
          durus nuntius.</ab>
        <ab xml:id="d1e1708" n="7">Vade, et dic Jeroboam: Haec dicit Dominus Deus Israël: Quia
          exaltavi te de medio populi, et dedi te ducem super populum meum Israël,</ab>
        <ab xml:id="d1e1711" n="8">et scidi regnum domus David, et dedi illud tibi, et non fuisti
          sicut servus meus David, qui custodivit mandata mea, et secutus est me in toto corde suo,
          faciens quod placitum esset in conspectu meo : </ab>
        <ab xml:id="d1e1714" n="9">sed operatus es mala super omnes qui fuerunt ante te, et fecisti
          tibi deos alienos et conflatiles, ut me ad iracundiam provocares, me autem projecisti post
          corpus tuum : </ab>
        <ab xml:id="d1e1717" n="10"> idcirco ecce ego inducam mala super domum Jeroboam, et
          percutiam de Jeroboam mingentem ad parietem, et clausum, et novissimum in Israël: et
          mundabo reliquias domus Jeroboam, sicut mundari solet fimus usque ad purum.</ab>
        <ab xml:id="d1e1720" n="11"> Qui mortui fuerint de Jeroboam in civitate, comedent eos canes
         : qui autem mortui fuerint in agro, vorabunt eos aves caeli: quia Dominus locutus
          est.</ab>
        <ab xml:id="d1e1724" n="12"> Tu igitur surge, et vade in domum tuam: et in ipso introitu
          pedum tuorum in urbem, morietur puer,</ab>
        <ab xml:id="d1e1727" n="13"> et planget eum omnis Israël, et sepeliet: iste enim solus
          inferetur de Jeroboam in sepulchrum, quia inventus est super eo sermo bonus a Domino Deo
          Israël in domo Jeroboam.</ab>
        <ab xml:id="d1e1730" n="14"> Constituet autem sibi Dominus regem super Israël, qui percutiet
          domum Jeroboam in hac die, et in hoc tempore : </ab>
        <ab xml:id="d1e1733" n="15"> et percutiet Dominus Deus Israël, sicut moveri solet arundo in
          aqua: et evellet Israël de terra bona hac, quam dedit patribus eorum, et ventilabit eos
          trans flumen: quia fecerunt sibi lucos, ut irritarent Dominum.</ab>
        <ab xml:id="d1e1736" n="16"> Et tradet Dominus Israël propter peccata Jeroboam, qui
          peccavit, et peccare fecit Israël.</ab>
        <ab xml:id="d1e1739" n="17"> Surrexit itaque uxor Jeroboam, et abiit, et venit in Thersa : 
          cumque illa ingrederetur limen domus, puer mortuus est,</ab>
        <ab xml:id="d1e1743" n="18"> et sepelierunt eum. Et planxit eum omnis Israël juxta sermonem
          Domini, quem locutus est in manu servi sui Ahiae prophetae.
        </ab>
        <ab xml:id="d1e1747" n="19"> Reliqua autem verborum Jeroboam, quomodo pugnaverit, et quomodo
          regnaverit, ecce scripta sunt in libro verborum dierum regum Israël.</ab>
        <ab xml:id="d1e1750" n="20"> Dies autem quibus regnavit Jeroboam, viginti duo anni sunt: et
          dormivit cum patribus suis, regnavitque Nadab filius ejus pro eo.
        </ab>
        <ab xml:id="d1e1754" n="21"> Porro Roboam filius Salomonis regnavit in Juda. Quadraginta et
          unius anni erat Roboam cum regnare coepisset: decem et septem annos regnavit in Jerusalem
          civitate, quam elegit Dominus ut poneret nomen suum ibi, ex omnibus tribubus Israël. Nomen
          autem matris ejus Naama Ammanitis.</ab>
        <ab xml:id="d1e1757" n="22"> Et fecit Judas malum coram Domino, et irritaverunt eum super
          omnibus quae fecerant patres eorum in peccatis suis quae peccaverunt.</ab>
        <ab xml:id="d1e1760" n="23"> Aedificaverunt enim et ipsi sibi aras, et statuas, et lucos
          super omnem collem excelsum, et subter omnem arborem frondosam : </ab>
        <ab xml:id="d1e1764" n="24"> sed et effeminati fuerunt in terra, feceruntque omnes
          abominationes gentium quas attrivit Dominus ante faciem filiorum Israël.</ab>
        <ab xml:id="d1e1767" n="25"> In quinto autem anno regni Roboam, ascendit Sesac rex Aegypti
          in Jerusalem,</ab>
        <ab xml:id="d1e1770" n="26"> et tulit thesauros domus Domini, et thesauros regios, et
          universa diripuit: scuta quoque aurea, quae fecerat Salomon : </ab>
        <ab xml:id="d1e1773" n="27"> pro quibus fecit rex Roboam scuta aerea, et tradidit ea in
          manum ducum scutariorum, et eorum qui excubabant ante ostium domus regis.</ab>
        <ab xml:id="d1e1776" n="28"> Cumque ingrederetur rex in domum Domini, portabant ea qui
          praeeundi habebant officium: et postea reportabant ad armamentarium scutariorum.</ab>
        <ab xml:id="d1e1779" n="29"> Reliqua autem sermonum Roboam, et omnia quae fecit, ecce
          scripta sunt in libro sermonum dierum regum Juda.</ab>
        <ab xml:id="d1e1783" n="30"> Fuitque bellum inter Roboam et Jeroboam cunctis diebus.</ab>
        <ab xml:id="d1e1786" n="31"> Dormivitque Roboam cum patribus suis, et sepultus est cum eis
          in civitate David: nomen autem matris ejus Naama Ammanitis: et regnavit Abiam filius
          ejus pro eo.</ab>
      </div>
      <div xml:id="d1e1790" type="chap" n="15">
        <ab xml:id="d1e1792" n="1">Igitur in octavodecimo anno regni Jeroboam filii Nabat, regnavit
          Abiam super Judam.</ab>
        <ab xml:id="d1e1795" n="2">Tribus annis regnavit in Jerusalem: nomen matris ejus Maacha
          filia Abessalom.</ab>
        <ab xml:id="d1e1798" n="3">Ambulavitque in omnibus peccatis patris sui, quae fecerat ante
          eum: nec erat cor ejus perfectum cum Domino Deo suo, sicut cor David patris ejus.</ab>
        <ab xml:id="d1e1801" n="4">Sed propter David dedit ei Dominus Deus suus lucernam in
          Jerusalem, ut suscitaret filium ejus post eum, et statueret Jerusalem : </ab>
        <ab xml:id="d1e1804" n="5">eo quod fecisset David rectum in oculis Domini, et non
          declinasset ab omnibus quae praeceperat ei cunctis diebus vitae suae, excepto sermone
          Uriae Hethaei.</ab>
        <ab xml:id="d1e1808" n="6">Attamen bellum fuit inter Roboam et Jeroboam omni tempore vitae
          ejus.</ab>
        <ab xml:id="d1e1811" n="7">Reliqua autem sermonum Abiam, et omnia quae fecit, nonne haec
          scripta sunt in libro verborum dierum regum Juda? Fuitque praelium inter Abiam et inter
          Jeroboam.</ab>
        <ab xml:id="d1e1814" n="8">Et dormivit Abiam cum patribus suis, et sepelierunt eum in
          civitate David, regnavitque Asa filius ejus pro eo.
        </ab>
        <ab xml:id="d1e1818" n="9">In anno ergo vigesimo Jeroboam regis Israël regnavit Asa rex
          Juda,</ab>
        <ab xml:id="d1e1821" n="10"> et quadraginta et uno anno regnavit in Jerusalem. Nomen matris
          ejus Maacha filia Abessalom.</ab>
        <ab xml:id="d1e1824" n="11"> Et fecit Asa rectum ante conspectum Domini, sicut David pater
          ejus : </ab>
        <ab xml:id="d1e1828" n="12"> et abstulit effeminatos de terra, purgavitque universas sordes
          idolorum quae fecerant patres ejus.</ab>
        <ab xml:id="d1e1831" n="13"> Insuper et Maacham matrem suam amovit, ne esset princeps in
          sacris Priapi, et in luco ejus quem consecraverat: subvertitque specum ejus, et confregit
          simulacrum turpissimum, et combussit in torrente Cedron : </ab>
        <ab xml:id="d1e1834" n="14"> excelsa autem non abstulit. Verumtamen cor Asa perfectum erat
          cum Domino cunctis diebus suis : </ab>
        <ab xml:id="d1e1837" n="15"> et intulit ea quae sanctificaverat pater suus, et voverat, in
          domum Domini, argentum, et aurum, et vasa.
        </ab>
        <ab xml:id="d1e1841" n="16"> Bellum autem erat inter Asa, et Baasa regem Israël cunctis
          diebus eorum.</ab>
        <ab xml:id="d1e1844" n="17"> Ascendit quoque Baasa rex Israël in Judam, et aedificavit Rama,
          ut non posset quispiam egredi vel ingredi de parte Asa regis Juda.</ab>
        <ab xml:id="d1e1848" n="18"> Tollens itaque Asa omne argentum et aurum quod remanserat in
          thesauris domus Domini, et in thesauris domus regiae, et dedit illud in manus servorum
          suorum: et misit ad Benadad filium Tabremon filii Hezion, regem Syriae, qui habitabat in
          Damasco, dicens : </ab>
        <ab xml:id="d1e1851" n="19"> Foedus est inter me et te, et inter patrem meum et patrem tuum
         : ideo misi tibi munera, argentum et aurum: et peto ut venias, et irritum facias foedus
          quod habes cum Baasa rege Israël, et recedat a me.</ab>
        <ab xml:id="d1e1854" n="20"> Acquiescens Benadad regi Asa, misit principes exercitus sui in
          civitates Israël, et percusserunt Ahion, et Dan, et Abeldomum Maacha, et universam
          Cenneroth, omnem scilicet terram Nephthali.</ab>
        <ab xml:id="d1e1857" n="21"> Quod cum audisset Baasa, intermisit aedificare Rama, et
          reversus est in Thersa.</ab>
        <ab xml:id="d1e1860" n="22"> Rex autem Asa nuntium misit in omnem Judam, dicens: Nemo sit
          excusatus. Et tulerunt lapides de Rama, et ligna ejus, quibus aedificaverat Baasa, et
          exstruxit de eis rex Asa Gabaa Benjamin, et Maspha.</ab>
        <ab xml:id="d1e1863" n="23"> Reliqua autem omnium sermonum Asa, et universae fortitudines
          ejus, et cuncta quae fecit, et civitates quas exstruxit, nonne haec scripta sunt in libro
          verborum dierum regum Juda? Verumtamen in tempore senectutis suae doluit pedes.</ab>
        <ab xml:id="d1e1867" n="24"> Et dormivit cum patribus suis, et sepultus est cum eis in
          civitate David patris sui. Regnavitque Josaphat filius ejus pro eo.
        </ab>
        <ab xml:id="d1e1871" n="25"> Nadab vero filius Jeroboam regnavit super Israël anno secundo
          Asa regis Juda: regnavitque super Israël duobus annis.</ab>
        <ab xml:id="d1e1874" n="26"> Et fecit quod malum est in conspectu Domini, et ambulavit in
          viis patris sui, et in peccatis ejus quibus peccare fecit Israël.</ab>
        <ab xml:id="d1e1877" n="27"> Insidiatus est autem ei Baasa filius Ahiae de domo Issachar, et
          percussit eum in Gebbethon, quae est urbs Philisthinorum: siquidem Nadab et omnis Israël
          obsidebant Gebbethon.</ab>
        <ab xml:id="d1e1880" n="28"> Interfecit ergo illum Baasa in anno tertio Asa regis Juda, et
          regnavit pro eo.</ab>
        <ab xml:id="d1e1883" n="29"> Cumque regnasset, percussit omnem domum Jeroboam: non dimisit
          ne unam quidem animam de semine ejus donec deleret eum, juxta verbum Domini quod locutus
          fuerat in manu servi sui Ahiae Silonitis,</ab>
        <ab xml:id="d1e1887" n="30"> propter peccata Jeroboam, quae peccaverat, et quibus peccare
          fecerat Israël: et propter delictum quo irritaverat Dominum Deum Israël.</ab>
        <ab xml:id="d1e1890" n="31"> Reliqua autem sermonum Nadab, et omnia quae operatus est, nonne
          haec scripta sunt in libro verborum dierum regum Israël ?</ab>
        <ab xml:id="d1e1893" n="32"> Fuitque bellum inter Asa, et Baasa regem Israël, cunctis diebus
            eorum.
        </ab>
        <ab xml:id="d1e1897" n="33"> Anno tertio Asa regis Juda, regnavit Baasa filius Ahiae super
          omnem Israël in Thersa, viginti quatuor annis.</ab>
        <ab xml:id="d1e1900" n="34"> Et fecit malum coram Domino, ambulavitque in via Jeroboam, et
          in peccatis ejus quibus peccare fecit Israël.</ab>
      </div>
      <div xml:id="d1e1904" type="chap" n="16">
        <ab xml:id="d1e1906" n="1">Factus est autem sermo Domini ad Jehu filium Hanani contra
          Baasa, dicens : </ab>
        <ab xml:id="d1e1909" n="2">Pro eo quod exaltavi te de pulvere, et posui te ducem super
          populum meum Israël, tu autem ambulasti in via Jeroboam, et peccare fecisti populum meum
          Israël, ut me irritares in peccatis eorum : </ab>
        <ab xml:id="d1e1912" n="3">ecce ego demetam posteriora Baasa, et posteriora domus ejus, et
          faciam domum tuam sicut domum Jeroboam filii Nabat.</ab>
        <ab xml:id="d1e1915" n="4">Qui mortuus fuerit de Baasa in civitate, comedent eum canes: et
          qui mortuus fuerit ex eo in regione, comedent eum volucres caeli.</ab>
        <ab xml:id="d1e1918" n="5">Reliqua autem sermonum Baasa, et quaecumque fecit, et praelia
          ejus, nonne haec scripta sunt in libro verborum dierum regum Israël ?</ab>
        <ab xml:id="d1e1922" n="6">Dormivit ergo Baasa cum patribus suis, sepultusque est in Thersa
         : et regnavit Ela filius ejus pro eo.</ab>
        <ab xml:id="d1e1925" n="7">Cum autem in manu Jehu filii Hanani prophetae verbum Domini
          factum esset contra Baasa, et contra domum ejus, et contra omne malum quod fecerat coram
          Domino, ad irritandum eum in operibus manuum suarum, ut fieret sicut domus Jeroboam: ob
          hanc causam occidit eum, hoc est, Jehu filium Hanani prophetam.
        </ab>
        <ab xml:id="d1e1929" n="8">Anno vigesimo sexto Asa regis Juda, regnavit Ela filius Baasa
          super Israël in Thersa, duobus annis.</ab>
        <ab xml:id="d1e1932" n="9">Et rebellavit contra eum servus suus Zambri, dux mediae partis
          equitum: erat autem Ela in Thersa bibens, et temulentus in domo Arsa praefecti
          Thersa.</ab>
        <ab xml:id="d1e1935" n="10"> Irruens ergo Zambri, percussit et occidit eum, anno vigesimo
          septimo Asa regis Juda, et regnavit pro eo.</ab>
        <ab xml:id="d1e1938" n="11"> Cumque regnasset, et sedisset super solium ejus, percussit
          omnem domum Baasa, et non dereliquit ex ea mingentem ad parietem: et propinquos et amicos
          ejus.</ab>
        <ab xml:id="d1e1942" n="12"> Delevitque Zambri omnem domum Baasa, juxta verbum Domini quod
          locutus fuerat ad Baasa in manu Jehu prophetae,</ab>
        <ab xml:id="d1e1945" n="13"> propter universa peccata Baasa, et peccata Ela filii ejus, qui
          peccaverunt, et peccare fecerunt Israël, provocantes Dominum Deum Israël in vanitatibus
          suis.</ab>
        <ab xml:id="d1e1948" n="14"> Reliqua autem sermonum Ela, et omnia quae fecit, nonne haec
          scripta sunt in libro verborum dierum regum Israël ?
        </ab>
        <ab xml:id="d1e1952" n="15"> Anno vigesimo septimo Asa regis Juda, regnavit Zambri septem
          diebus in Thersa: porro exercitus obsidebat Gebbethon urbem Philisthinorum.</ab>
        <ab xml:id="d1e1955" n="16"> Cumque audisset rebellasse Zambri, et occidisse regem, fecit
          sibi regem omnis Israël Amri, qui erat princeps militiae super Israël in die illa in
          castris.</ab>
        <ab xml:id="d1e1958" n="17"> Ascendit ergo Amri, et omnis Israël cum eo, de Gebbethon, et
          obsidebant Thersa.</ab>
        <ab xml:id="d1e1962" n="18"> Videns autem Zambri quod expugnanda esset civitas, ingressus
          est palatium, et succendit se cum domo regia: et mortuus est</ab>
        <ab xml:id="d1e1965" n="19"> in peccatis suis quae peccaverat, faciens malum coram Domino,
          et ambulans in via Jeroboam, et in peccato ejus, quo fecit peccare Israël.</ab>
        <ab xml:id="d1e1968" n="20"> Reliqua autem sermonum Zambri, et insidiarum ejus, et
          tyrannidis, nonne haec scripta sunt in libro verborum dierum regum Israël ?</ab>
        <ab xml:id="d1e1971" n="21"> Tunc divisus est populus Israël in duas partes: media pars
          populi sequebatur Thebni filium Gineth, ut constitueret eum regem: et media pars
          Amri.</ab>
        <ab xml:id="d1e1974" n="22"> Praevaluit autem populus qui erat cum Amri, populo qui
          sequebatur Thebni filium Gineth: mortuusque est Thebni, et regnavit Amri.<pc
            ana="#pilcrow"/>
        </ab>
        <ab xml:id="d1e1978" n="23"> Anno trigesimo primo Asa regis Juda, regnavit Amri super
          Israël, duodecim annis: in Thersa regnavit sex annis.</ab>
        <ab xml:id="d1e1982" n="24"> Emitque montem Samariae a Somer duobus talentis argenti: et
          aedificavit eum, et vocavit nomen civitatis quam exstruxerat, nomine Semer domini montis,
          Samariam.</ab>
        <ab xml:id="d1e1985" n="25"> Fecit autem Amri malum in conspectu Domini, et operatus est
          nequiter, super omnes qui fuerunt ante eum.</ab>
        <ab xml:id="d1e1988" n="26"> Ambulavitque in omni via Jeroboam filii Nabat, et in peccatis
          ejus quibus peccare fecerat Israël, ut irritaret Dominum Deum Israël in vanitatibus
          suis.</ab>
        <ab xml:id="d1e1991" n="27"> Reliqua autem sermonum Amri, et praelia ejus quae gessit, nonne
          haec scripta sunt in libro verborum dierum regum Israël ?</ab>
        <ab xml:id="d1e1994" n="28"> Dormivitque Amri cum patribus suis, et sepultus est in Samaria
         : regnavitque Achab filius ejus pro eo.
        </ab>
        <ab xml:id="d1e1998" n="29"> Achab vero filius Amri regnavit super Israël anno trigesimo
          octavo Asa regis Juda. Et regnavit Achab filius Amri super Israël in Samaria viginti et
          duobus annis.</ab>
        <ab xml:id="d1e2002" n="30"> Et fecit Achab filius Amri malum in conspectu Domini super
          omnes qui fuerunt ante eum.</ab>
        <ab xml:id="d1e2005" n="31"> Nec suffecit ei ut ambularet in peccatis Jeroboam filii Nabat : 
          insuper duxit uxorem Jezabel filiam Ethbaal regis Sidoniorum. Et abiit, et servivit Baal,
          et adoravit eum.</ab>
        <ab xml:id="d1e2008" n="32"> Et posuit aram Baal in templo Baal, quod aedificaverat in
          Samaria,</ab>
        <ab xml:id="d1e2011" n="33"> et plantavit lucum: et addidit Achab in opere suo, irritans
          Dominum Deum Israël super omnes reges Israël qui fuerunt ante eum.</ab>
        <ab xml:id="d1e2014" n="34"> In diebus ejus aedificavit Hiel de Bethel Jericho: in Abiram
          primitivo suo fundavit eam, et in Segub novissimo suo posuit portas ejus, juxta verbum
          Domini quod locutus fuerat in manu Josue filii Nun.</ab>
      </div>
      <div xml:id="d1e2018" type="chap" n="17">
        <ab xml:id="d1e2020" n="1">Et dixit Elias Thesbites de habitatoribus Galaad ad Achab : 
          Vivit Dominus Deus Israël, in cujus conspectu sto, si erit annis his ros et pluvia, nisi
          juxta oris mei verba.</ab>
        <ab xml:id="d1e2023" n="2">Et factum est verbum Domini ad eum, dicens : </ab>
        <ab xml:id="d1e2026" n="3">Recede hinc, et vade contra orientem, et abscondere in torrente
          Carith, qui est contra Jordanem,</ab>
        <ab xml:id="d1e2029" n="4">et ibi de torrente bibes: corvisque praecepi ut pascant te
          ibi.</ab>
        <ab xml:id="d1e2032" n="5">Abiit ergo, et fecit juxta verbum Domini: cumque abiisset,
          sedit in torrente Carith, qui est contra Jordanem.</ab>
        <ab xml:id="d1e2036" n="6">Corvi quoque deferebant ei panem et carnes mane, similiter panem
          et carnes vesperi, et bibebat de torrente.</ab>
        <ab xml:id="d1e2039" n="7">Post dies autem siccatus est torrens: non enim pluerat super
            terram.
        </ab>
        <ab xml:id="d1e2043" n="8">Factus est ergo sermo Domini ad eum, dicens : </ab>
        <ab xml:id="d1e2046" n="9">Surge, et vade in Sarephta Sidoniorum, et manebis ibi: praecepi
          enim ibi mulieri viduae ut pascat te.</ab>
        <ab xml:id="d1e2049" n="10"> Surrexit, et abiit in Sarephta. Cumque venisset ad portam
          civitatis, apparuit ei mulier vidua colligens ligna, et vocavit eam, dixitque ei: Da mihi
          paululum aquae in vase ut bibam.</ab>
        <ab xml:id="d1e2052" n="11"> Cumque illa pergeret ut afferret, clamavit post tergum ejus,
          dicens: Affer mihi, obsecro, et buccellam panis in manu tua.</ab>
        <ab xml:id="d1e2056" n="12"> Quae respondit: Vivit Dominus Deus tuus, quia non habeo panem,
          nisi quantum pugillus capere potest farinae in hydria, et paululum olei in lecytho: en
          colligo duo ligna ut ingrediar et faciam illum mihi et filio meo, ut comedamus, et
          moriamur.</ab>
        <ab xml:id="d1e2059" n="13"> Ad quam Elias ait: Noli timere, sed vade, et fac sicut dixisti
         : verumtamen mihi primum fac de ipsa farinula subcinericium panem parvulum, et affer ad me
         : tibi autem et filio tuo facies postea.</ab>
        <ab xml:id="d1e2062" n="14"> Haec autem dicit Dominus Deus Israël: Hydria farinae non
          deficiet, nec lecythus olei minuetur, usque ad diem in qua Dominus daturus est pluviam
          super faciem terrae.</ab>
        <ab xml:id="d1e2065" n="15"> Quae abiit, et fecit juxta verbum Eliae: et comedit ipse, et
          illa, et domus ejus: et ex illa die</ab>
        <ab xml:id="d1e2068" n="16"> hydria farinae non defecit, et lecythus olei non est imminutus,
          juxta verbum Domini quod locutus fuerat in manu Eliae.</ab>
        <ab xml:id="d1e2071" n="17"> Factum est autem post haec, aegrotavit filius mulieris
          matrisfamilias, et erat languor fortissimus, ita ut non remaneret in eo halitus.</ab>
        <ab xml:id="d1e2075" n="18"> Dixit ergo ad Eliam: Quid mihi et tibi, vir Dei? ingressus es
          ad me, ut rememorarentur iniquitates meae, et interficeres filium meum ?</ab>
        <ab xml:id="d1e2078" n="19"> Et ait ad eam Elias: Da mihi filium tuum. Tulitque eum de sinu
          ejus, et portavit in coenaculum ubi ipse manebat, et posuit super lectulum suum.</ab>
        <ab xml:id="d1e2081" n="20"> Et clamavit ad Dominum, et dixit: Domine Deus meus, etiam ne
          viduam apud quam ego utcumque sustentor, afflixisti ut interficeres filium ejus ?</ab>
        <ab xml:id="d1e2084" n="21"> Et expandit se, atque mensus est super puerum tribus vicibus,
          et clamavit ad Dominum, et ait: Domine Deus meus, revertatur, obsecro, anima pueri hujus
          in viscera ejus.</ab>
        <ab xml:id="d1e2087" n="22"> Et exaudivit Dominus vocem Eliae: et reversa est anima pueri
          intra eum, et revixit.</ab>
        <ab xml:id="d1e2090" n="23"> Tulitque Elias puerum, et deposuit eum de coenaculo in
          inferiorem domum, et tradidit matri suae, et ait illi: En vivit filius tuus.</ab>
        <ab xml:id="d1e2094" n="24"> Dixitque mulier ad Eliam: Nunc in isto cognovi quoniam vir Dei
          es tu, et verbum Domini in ore tuo verum est.</ab>
      </div>
      <div xml:id="d1e2099" type="chap" n="18">
        <ab xml:id="d1e2101" n="1">Post dies multos factum est verbum Domini ad Eliam, in anno
          tertio, dicens: Vade, et ostende te Achab, ut dem pluviam super faciem terrae.</ab>
        <ab xml:id="d1e2104" n="2">Ivit ergo Elias, ut ostenderet se Achab: erat autem fames
          vehemens in Samaria.</ab>
        <ab xml:id="d1e2107" n="3">Vocavitque Achab Abdiam dispensatorem domus suae: Abdias autem
          timebat Dominum valde.</ab>
        <ab xml:id="d1e2110" n="4">Nam cum interficeret Jezabel prophetas Domini, tulit ille centum
          prophetas, et abscondit eos quinquagenos et quinquagenos in speluncis, et pavit eos pane
          et aqua.</ab>
        <ab xml:id="d1e2113" n="5">Dixit ergo Achab ad Abdiam: Vade in terram ad universos fontes
          aquarum, et in cunctas valles, si forte possimus invenire herbam, et salvare equos et
          mulos, et non penitus jumenta intereant.</ab>
        <ab xml:id="d1e2117" n="6">Diviseruntque sibi regiones ut circuirent eas: Achab ibat per
          viam unam, et Abdias per viam alteram seorsum.</ab>
        <ab xml:id="d1e2120" n="7">Cumque esset Abdias in via, Elias occurrit ei: qui cum
          cognovisset eum, cecidit super faciem suam, et ait: Num tu es, domine mi, Elias ?</ab>
        <ab xml:id="d1e2123" n="8">Cui ille respondit: Ego. Vade, et dic domino tuo: Adest
          Elias.</ab>
        <ab xml:id="d1e2126" n="9">Et ille: Quid peccavi, inquit, quoniam tradis me servum tuum in
          manu Achab, ut interficiat me ?</ab>
        <ab xml:id="d1e2129" n="10"> Vivit Dominus Deus tuus, quia non est gens aut regnum quo non
          miserit dominus meus te requirens: et respondentibus cunctis: Non est hic: adjuravit
          regna singula et gentes, eo quod minime reperireris.</ab>
        <ab xml:id="d1e2132" n="11"> Et nunc tu dicis mihi: Vade, et dic domino tuo: Adest
          Elias.</ab>
        <ab xml:id="d1e2136" n="12"> Cumque recessero a te, spiritus Domini asportabit te in locum
          quem ego ignoro: et ingressus nuntiabo Achab, et non inveniens te, interficiet me : 
          servus autem tuus timet Dominum ab infantia sua.</ab>
        <ab xml:id="d1e2139" n="13"> Numquid non indicatum est tibi domino meo quid fecerim cum
          interficeret Jezabel prophetas Domini, quod absconderim de prophetis Domini centum viros,
          quinquagenos et quinquagenos, in speluncis, et paverim eos pane et aqua ?</ab>
        <ab xml:id="d1e2142" n="14"> et nunc tu dicis: Vade, et dic domino tuo: Adest Elias: ut
          interficiat me ?</ab>
        <ab xml:id="d1e2145" n="15"> Et dixit Elias: Vivit Dominus exercituum, ante cujus vultum
          sto, quia hodie apparebo ei.</ab>
        <ab xml:id="d1e2148" n="16"> Abiit ergo Abdias in occursum Achab, et indicavit ei: venitque
          Achab in occursum Eliae.</ab>
        <ab xml:id="d1e2151" n="17"> Et cum vidisset eum, ait: Tune es ille, qui conturbas Israël
          ?</ab>
        <ab xml:id="d1e2155" n="18"> Et ille ait: Non ego turbavi Israël, sed tu, et domus patris
          tui, qui dereliquistis mandata Domini, et secuti estis Baalim.
        </ab>
        <ab xml:id="d1e2159" n="19"> Verumtamen nunc mitte, et congrega ad me universum Israël in
          monte Carmeli, et prophetas Baal quadringentos quinquaginta, prophetasque lucorum
          quadringentos, qui comedunt de mensa Jezabel.</ab>
        <ab xml:id="d1e2162" n="20"> Misit Achab ad omnes filios Israël, et congregavit prophetas in
          monte Carmeli.</ab>
        <ab xml:id="d1e2165" n="21"> Accedens autem Elias ad omnem populum, ait: Usquequo
          claudicatis in duas partes? si Dominus est Deus, sequimini eum: si autem Baal, sequimini
          illum. Et non respondit ei populus verbum.</ab>
        <ab xml:id="d1e2168" n="22"> Et ait rursus Elias ad populum: Ego remansi propheta Domini
          solus: prophetae autem Baal quadringenti et quinquaginta viri sunt.</ab>
        <ab xml:id="d1e2171" n="23"> Dentur nobis duo boves, et illi eligant sibi bovem unum, et in
          frusta caedentes ponant super ligna, ignem autem non supponant: et ego faciam bovem
          alterum, et imponam super ligna, ignem autem non supponam.</ab>
        <ab xml:id="d1e2175" n="24"> Invocate nomina deorum vestrorum, et ego invocabo nomen Domini
          mei: et Deus qui exaudierit per ignem, ipse sit Deus. Respondens omnis populus ait : 
          Optima propositio.</ab>
        <ab xml:id="d1e2178" n="25"> Dixit ergo Elias prophetis Baal: Eligite vobis bovem unum, et
          facite primi, quia vos plures estis: et invocate nomina deorum vestrorum, ignemque non
          supponatis.</ab>
        <ab xml:id="d1e2181" n="26"> Qui cum tulissent bovem quem dederat eis, fecerunt: et
          invocabant nomen Baal de mane usque ad meridiem, dicentes: Baal, exaudi nos. Et non erat
          vox, nec qui responderet: transiliebantque altare quod fecerant.</ab>
        <ab xml:id="d1e2184" n="27"> Cumque esset jam meridies, illudebat illis Elias, dicens : 
          Clamate voce majore: deus enim est, et forsitan loquitur, aut in diversorio est, aut in
          itinere, aut certe dormit, ut excitetur.</ab>
        <ab xml:id="d1e2187" n="28"> Clamabant ergo voce magna, et incidebant se juxta ritum suum
          cultris et lanceolis, donec perfunderentur sanguine.</ab>
        <ab xml:id="d1e2190" n="29"> Postquam autem transiit meridies, et illis prophetantibus
          venerat tempus quo sacrificium offerri solet, nec audiebatur vox, nec aliquis respondebat,
          nec attendebat orantes,</ab>
        <ab xml:id="d1e2194" n="30"> dixit Elias omni populo: Venite ad me. Et
          accedente ad se populo, curavit altare Domini quod destructum fuerat.</ab>
        <ab xml:id="d1e2199" n="31"> Et tulit duodecim lapides juxta numerum tribuum filiorum Jacob,
          ad quem factus est sermo Domini, dicens: Israël erit nomen tuum.</ab>
        <ab xml:id="d1e2202" n="32"> Et aedificavit de lapidibus altare in nomine Domini: fecitque
          aquaeductum, quasi per duas aratiunculas in circuitu altaris,</ab>
        <ab xml:id="d1e2205" n="33"> et composuit ligna: divisitque per membra bovem, et posuit
          super ligna,</ab>
        <ab xml:id="d1e2208" n="34"> et ait: Implete quatuor hydrias aqua, et fundite super
          holocaustum et super ligna. Rursumque dixit: Etiam secundo hoc facite. Qui cum fecissent
          secundo, ait: Etiam tertio idipsum facite. Feceruntque tertio,</ab>
        <ab xml:id="d1e2211" n="35"> et currebant aquae circum altare, et fossa aquaeductus repleta
          est.</ab>
        <ab xml:id="d1e2215" n="36"> Cumque jam tempus esset ut offerretur holocaustum, accedens
          Elias propheta ait: Domine Deus Abraham, et Isaac, et Israël, ostende hodie quia tu es
          Deus Israël, et ego servus tuus, et juxta praeceptum tuum feci omnia verba haec.</ab>
        <ab xml:id="d1e2218" n="37"> Exaudi me, Domine, exaudi me: ut discat populus iste quia tu
          es Dominus Deus, et tu convertisti cor eorum iterum.</ab>
        <ab xml:id="d1e2221" n="38"> Cecidit autem ignis Domini, et voravit holocaustum, et ligna,
          et lapides, pulverem quoque, et aquam quae erat in aquaeductu lambens.</ab>
        <ab xml:id="d1e2224" n="39"> Quod cum vidisset omnis populus, cecidit in faciem suam, et ait
         : Dominus ipse est Deus, Dominus ipse est Deus.</ab>
        <ab xml:id="d1e2227" n="40"> Dixitque Elias ad eos: Apprehendite prophetas Baal, et ne unus
          quidem effugiat ex eis. Quos cum apprehendissent, duxit eos Elias ad torrentem Cison, et
          interfecit eos ibi.
        </ab>
        <ab xml:id="d1e2231" n="41"> Et ait Elias ad Achab: Ascende, comede, et bibe, quia sonus
          multae pluviae est.</ab>
        <ab xml:id="d1e2235" n="42"> Ascendit Achab ut comederet et biberet: Elias autem ascendit
          in verticem Carmeli, et pronus in terram posuit faciem suam inter genua sua,</ab>
        <ab xml:id="d1e2238" n="43"> et dixit ad puerum suum: Ascende, et prospice contra mare. Qui
          cum ascendisset, et contemplatus esset, ait: Non est quidquam. Et rursum ait illi : 
          Revertere septem vicibus.</ab>
        <ab xml:id="d1e2241" n="44"> In septima autem vice, ecce nubecula parva quasi vestigium
          hominis ascendebat de mari. Qui ait: Ascende, et dic Achab: Junge currum tuum et
          descende, ne occupet te pluvia.</ab>
        <ab xml:id="d1e2244" n="45"> Cumque se verteret huc atque illuc, ecce caeli contenebrati
          sunt, et nubes, et ventus, et facta est pluvia grandis. Ascendens itaque Achab, abiit in
          Jezrahel : </ab>
        <ab xml:id="d1e2247" n="46"> et manus Domini facta est super Eliam, accinctisque lumbis
          currebat ante Achab, donec veniret in Jezrahel.</ab>
      </div>
      <div xml:id="d1e2251" type="chap" n="19">
        <ab xml:id="d1e2253" n="1">Nuntiavit autem Achab Jezabel omnia quae fecerat Elias, et
          quomodo occidisset universos prophetas gladio.</ab>
        <ab xml:id="d1e2256" n="2">Misitque Jezabel nuntium ad Eliam, dicens: Haec mihi faciant
          dii, et haec addant, nisi hac hora cras posuero animam tuam sicut animam unius ex
          illis.</ab>
        <ab xml:id="d1e2259" n="3">Timuit ergo Elias, et surgens abiit quocumque eum ferebat
          voluntas: venitque in Bersabee Juda, et dimisit ibi puerum suum,</ab>
        <ab xml:id="d1e2262" n="4">et perrexit in desertum, viam unius diei. Cumque venisset, et
          sederet subter unam juniperum, petivit animae suae ut moreretur, et ait: Sufficit mihi,
          Domine: tolle animam meam: neque enim melior sum quam patres mei.</ab>
        <ab xml:id="d1e2265" n="5">Projecitque se, et obdormivit in umbra juniperi: et ecce
          angelus Domini tetigit eum, et dixit illi: Surge, et comede.</ab>
        <ab xml:id="d1e2269" n="6">Respexit, et ecce ad caput suum subcinericius panis, et vas
          aquae: comedit ergo, et bibit, et rursum obdormivit.</ab>
        <ab xml:id="d1e2272" n="7">Reversusque est angelus Domini secundo, et tetigit eum, dixitque
          illi: Surge, comede: grandis enim tibi restat via.</ab>
        <ab xml:id="d1e2275" n="8">Qui cum surrexisset, comedit et bibit, et ambulavit in
          fortitudine cibi illius quadraginta diebus et quadraginta noctibus usque ad montem Dei
            Horeb.
        </ab>
        <ab xml:id="d1e2279" n="9">Cumque venisset illuc, mansit in spelunca: et ecce sermo Domini
          ad eum, dixitque illi: Quid hic agis, Elia ?</ab>
        <ab xml:id="d1e2282" n="10"> At ille respondit: Zelo zelatus sum pro Domino Deo exercituum,
          quia dereliquerunt pactum tuum filii Israël: altaria tua destruxerunt, prophetas tuos
          occiderunt gladio, derelictus sum ego solus, et quaerunt animam meam ut auferant eam.</ab>
        <ab xml:id="d1e2285" n="11"> Et ait ei: Egredere, et sta in monte coram Domino: et ecce
          Dominus transit. Et spiritus grandis et fortis subvertens montes, et conterens petras,
          ante Dominum: non in spiritu Dominus. Et post spiritum commotio: non in commotione
          Dominus.</ab>
        <ab xml:id="d1e2289" n="12"> Et post commotionem ignis: non in igne Dominus. Et post ignem
          sibilus aurae tenuis.</ab>
        <ab xml:id="d1e2292" n="13"> Quod cum audisset Elias, operuit vultum suum pallio, et
          egressus stetit in ostio speluncae. Et ecce vox ad eum dicens: Quid hic agis, Elia? Et
          ille respondit : </ab>
        <ab xml:id="d1e2295" n="14"> Zelo zelatus sum pro Domino Deo exercituum, quia dereliquerunt
          pactum tuum filii Israël: altaria tua destruxerunt, prophetas tuos occiderunt gladio,
          derelictus sum ego solus, et quaerunt animam meam ut auferant eam.</ab>
        <ab xml:id="d1e2298" n="15"> Et ait Dominus ad eum: Vade, et revertere in viam tuam per
          desertum in Damascum: cumque perveneris illuc, unges Hazaël regem super Syriam,</ab>
        <ab xml:id="d1e2301" n="16"> et Jehu filium Namsi unges regem super Israël: Eliseum autem
          filium Saphat, qui est de Abelmehula, unges prophetam pro te.</ab>
        <ab xml:id="d1e2304" n="17"> Et erit: quicumque fugerit gladium Hazaël, occidet eum Jehu : 
          et quicumque fugerit gladium Jehu, interficiet eum Eliseus.</ab>
        <ab xml:id="d1e2308" n="18"> Et derelinquam mihi in Israël septem millia virorum, quorum
          genua non sunt incurvata ante Baal, et omne os quod non adoravit eum osculans manus.<pc
            ana="#pilcrow"/>
        </ab>
        <ab xml:id="d1e2312" n="19"> Profectus ergo inde Elias, reperit Eliseum filium Saphat,
          arantem in duodecim jugis boum. Et ipse in duodecim jugis boum arantibus unus erat : 
          cumque venisset Elias ad eum, misit pallium suum super illum.</ab>
        <ab xml:id="d1e2315" n="20"> Qui statim relictis bobus cucurrit post Eliam, et ait : 
          Osculer, oro, patrem meum, et matrem meam, et sic sequar te. Dixitque ei: Vade, et
          revertere: quod enim meum erat, feci tibi.</ab>
        <ab xml:id="d1e2318" n="21"> Reversus autem ab eo, tulit par boum, et mactavit illud, et in
          aratro boum coxit carnes, et dedit populo, et comederunt: consurgensque abiit, et secutus
          est Eliam, et ministrabat ei.</ab>
      </div>
      <div xml:id="d1e2322" type="chap" n="20">
        <ab xml:id="d1e2324" n="1">Porro Benadad rex Syriae congregavit omnem exercitum suum, et
          triginta duos reges secum, et equos, et currus: et ascendens pugnabat contra Samariam, et
          obsidebat eam.</ab>
        <ab xml:id="d1e2327" n="2">Mittensque nuntios ad Achab regem Israël in civitatem,</ab>
        <ab xml:id="d1e2330" n="3">ait: Haec dicit Benadad: Argentum tuum, et aurum tuum meum est
         : et uxores tuae, et filii tui optimi, mei sunt.</ab>
        <ab xml:id="d1e2333" n="4">Responditque rex Israël: Juxta verbum tuum, domine mi rex, tuus
          sum ego, et omnia mea.</ab>
        <ab xml:id="d1e2336" n="5">Revertentesque nuntii, dixerunt: Haec dicit Benadad, qui misit
          nos ad te: Argentum tuum, et aurum tuum, et uxores tuas, et filios tuos, dabis mihi.</ab>
        <ab xml:id="d1e2340" n="6">Cras igitur hac eadem hora mittam servos meos ad te, et
          scrutabuntur domum tuam, et domum servorum tuorum: et omne quod eis placuerit, ponent in
          manibus suis, et auferent.</ab>
        <ab xml:id="d1e2343" n="7">Vocavit autem rex Israël omnes seniores terrae, et ait : 
          Animadvertite, et videte quoniam insidietur nobis: misit enim ad me pro uxoribus meis, et
          filiis, et pro argento et auro: et non abnui.</ab>
        <ab xml:id="d1e2346" n="8">Dixeruntque omnes majores natu, et universus populus, ad eum : 
          Non audias, neque acquiescas illi.</ab>
        <ab xml:id="d1e2349" n="9">Respondit itaque nuntiis Benadad: Dicite domino meo regi : 
          Omnia propter quae misisti ad me servum tuum in initio, faciam: hanc autem rem facere non
          possum.</ab>
        <ab xml:id="d1e2352" n="10"> Reversique nuntii retulerunt ei. Qui remisit, et ait: Haec
          faciant mihi dii, et haec addant, si suffecerit pulvis Samariae pugillis omnis populi qui
          sequitur me.</ab>
        <ab xml:id="d1e2355" n="11"> Et respondens rex Israël, ait: Dicite ei: Ne glorietur,
          accinctus aeque ut discinctus.</ab>
        <ab xml:id="d1e2359" n="12"> Factum est autem cum audisset Benadad verbum istud, bibebat
          ipse et reges in umbraculis: et ait servis suis: Circumdate civitatem. Et circumdederunt
            eam.
        </ab>
        <ab xml:id="d1e2363" n="13"> Et ecce propheta unus accedens ad Achab regem Israël, ait ei : 
          Haec dicit Dominus: Certe vidisti omnem multitudinem hanc nimiam? ecce ego tradam eam in
          manu tua hodie, ut scias quia ego sum Dominus.</ab>
        <ab xml:id="d1e2366" n="14"> Et ait Achab: Per quem? Dixitque ei: Haec dicit Dominus : 
          Per pedissequos principum provinciarum. Et ait: Quis incipiet praeliari? Et ille dixit : 
          Tu.</ab>
        <ab xml:id="d1e2369" n="15"> Recensuit ergo pueros principum provinciarum, et reperit
          numerum ducentorum triginta duorum: et recensuit post eos populum, omnes filios Israël,
          septem millia.</ab>
        <ab xml:id="d1e2372" n="16"> Et egressi sunt meridie. Benadad autem bibebat temulentus in
          umbraculo suo, et reges triginta duo cum eo, qui ad auxilium ejus venerant.</ab>
        <ab xml:id="d1e2375" n="17"> Egressi sunt autem pueri principum provinciarum in prima
          fronte. Misit itaque Benadad: qui nuntiaverunt ei, dicentes: Viri egressi sunt de
          Samaria.</ab>
        <ab xml:id="d1e2379" n="18"> Et ille ait: Sive pro pace veniunt, apprehendite eos vivos : 
          sive ut praelientur, vivos eos capite.</ab>
        <ab xml:id="d1e2382" n="19"> Egressi sunt ergo pueri principum provinciarum, ac reliquus
          exercitus sequebatur : </ab>
        <ab xml:id="d1e2385" n="20"> et percussit unusquisque virum qui contra se veniebat : 
          fugeruntque Syri, et persecutus est eos Israël. Fugit quoque Benadad rex Syriae in equo
          cum equitibus suis.</ab>
        <ab xml:id="d1e2388" n="21"> Necnon egressus rex Israël percussit equos et currus, et
          percussit Syriam plaga magna.</ab>
        <ab xml:id="d1e2391" n="22"> Accedens autem propheta ad regem Israël, dixit ei: Vade, et
          confortare, et scito, et vide quid facias: sequenti enim anno rex Syriae ascendet contra
            te.
        </ab>
        <ab xml:id="d1e2395" n="23"> Servi vero regis Syriae dixerunt ei: Dii montium sunt dii
          eorum, ideo superaverunt nos: sed melius est ut pugnemus contra eos in campestribus, et
          obtinebimus eos.</ab>
        <ab xml:id="d1e2399" n="24"> Tu ergo verbum hoc fac: amove reges singulos ab exercitu tuo,
          et pone principes pro eis : </ab>
        <ab xml:id="d1e2402" n="25"> et instaura numerum militum qui ceciderunt de tuis, et equos
          secundum equos pristinos, et currus secundum currus quos ante habuisti: et pugnabimus
          contra eos in campestribus, et videbis quod obtinebimus eos. Credidit consilio eorum, et
          fecit ita.</ab>
        <ab xml:id="d1e2405" n="26"> Igitur postquam annus transierat, recensuit Benadad Syros, et
          ascendit in Aphec ut pugnaret contra Israël.</ab>
        <ab xml:id="d1e2408" n="27"> Porro filii Israël recensiti sunt, et acceptis cibariis
          profecti ex adverso, castraque metati sunt contra eos, quasi duo parvi greges caprarum : 
          Syri autem repleverunt terram.</ab>
        <ab xml:id="d1e2411" n="28"> (Et accedens unus vir Dei, dixit ad regem Israël: Haec dicit
          Dominus: Quia dixerunt Syri: Deus montium est Dominus, et non est Deus vallium: dabo
          omnem multitudinem hanc grandem in manu tua, et scietis quia ego sum Dominus.)</ab>
        <ab xml:id="d1e2414" n="29"> Dirigebantque septem diebus ex adverso hi atque illi acies,
          septima autem die commissum est bellum: percusseruntque filii Israël de Syris centum
          millia peditum in die una.</ab>
        <ab xml:id="d1e2418" n="30"> Fugerunt autem qui remanserant in Aphec, in civitatem: et
          cecidit murus super viginti septem millia hominum qui remanserant. Porro Benadad fugiens
          ingressus est civitatem, in cubiculum quod erat intra cubiculum.</ab>
        <ab xml:id="d1e2421" n="31"> Dixeruntque ei servi sui: Ecce, audivimus quod reges domus
          Israël clementes sint: ponamus itaque saccos in lumbis nostris, et funiculos in capitibus
          nostris, et egrediamur ad regem Israël: forsitan salvabit animas nostras.</ab>
        <ab xml:id="d1e2424" n="32"> Accinxerunt saccis lumbos suos, et posuerunt funiculos in
          capitibus suis, veneruntque ad regem Israël, et dixerunt ei: Servus tuus Benadad dicit : 
          Vivat, oro te, anima mea. Et ille ait: Si adhuc vivit, frater meus est.</ab>
        <ab xml:id="d1e2427" n="33"> Quod acceperunt viri pro omine: et festinantes rapuerunt
          verbum ex ore ejus, atque dixerunt: Frater tuus Benadad. Et dixit eis: Ite, et adducite
          eum ad me. Egressus est ergo ad eum Benadad, et levavit eum in currum suum.</ab>
        <ab xml:id="d1e2430" n="34"> Qui dixit ei: Civitates quas tulit pater meus a patre tuo,
          reddam: et plateas fac tibi in Damasco, sicut fecit pater meus in Samaria, et ego
          foederatus recedam a te. Pepigit ergo foedus, et dimisit eum.
        </ab>
        <ab xml:id="d1e2434" n="35"> Tunc vir quidam de filiis prophetarum dixit ad socium suum in
          sermone Domini: Percute me. At ille noluit percutere.</ab>
        <ab xml:id="d1e2438" n="36"> Cui ait: Quia noluisti audire vocem Domini, ecce recedes a me,
          et percutiet te leo. Cumque paululum recessisset ab eo, invenit eum leo, atque
          percussit.</ab>
        <ab xml:id="d1e2441" n="37"> Sed et alterum inveniens virum, dixit ad eum: Percute me. Qui
          percussit eum, et vulneravit.</ab>
        <ab xml:id="d1e2444" n="38"> Abiit ergo propheta, et occurrit regi in via, et mutavit
          aspersione pulveris os et oculos suos.</ab>
        <ab xml:id="d1e2447" n="39"> Cumque rex transisset, clamavit ad regem, et ait: Servus tuus
          egressus est ad praeliandum cominus: cumque fugisset vir unus, adduxit eum quidam ad me,
          et ait: Custodi virum istum: qui si lapsus fuerit, erit anima tua pro anima ejus, aut
          talentum argenti appendes.</ab>
        <ab xml:id="d1e2450" n="40"> Dum autem ego turbatus huc illucque me verterem, subito non
          comparuit. Et ait rex Israël ad eum: Hoc est judicium tuum, quod ipse decrevisti.</ab>
        <ab xml:id="d1e2453" n="41"> At ille statim abstersit pulverem de facie sua, et cognovit eum
          rex Israël, quod esset de prophetis.</ab>
        <ab xml:id="d1e2457" n="42"> Qui ait ad eum: Haec dicit Dominus: Quia dimisisti virum
          dignum morte de manu tua, erit anima tua pro anima ejus, et populus tuus pro populo
          ejus.</ab>
        <ab xml:id="d1e2460" n="43"> Reversus est igitur rex Israël in domum suam, audire
          contemnens, et furibundus venit in Samariam.</ab>
      </div>
      <div xml:id="d1e2464" type="chap" n="21">
        <ab xml:id="d1e2466" n="1">Post verba autem haec, tempore illo vinea erat Naboth
          Jezrahelitae, quae erat in Jezrahel, juxta palatium Achab regis Samariae.</ab>
        <ab xml:id="d1e2469" n="2">Locutus est ergo Achab ad Naboth, dicens: Da mihi vineam tuam,
          ut faciam mihi hortum olerum, quia vicina est, et prope domum meam: daboque tibi pro ea
          vineam meliorem, aut si commodius tibi putas, argenti pretium, quanto digna est.</ab>
        <ab xml:id="d1e2472" n="3">Cui respondit Naboth: Propitius sit mihi Dominus, ne dem
          haereditatem patrum meorum tibi.</ab>
        <ab xml:id="d1e2475" n="4">Venit ergo Achab in domum suam indignans, et frendens super
          verbo quod locutus fuerat ad eum Naboth Jezrahelites, dicens: Non dabo tibi haereditatem
          patrum meorum. Et projiciens se in lectulum suum, avertit faciem suam ad parietem, et non
          comedit panem.</ab>
        <ab xml:id="d1e2478" n="5">Ingressa est autem ad eum Jezabel uxor sua, dixitque ei: Quid
          est hoc, unde anima tua contristata est? et quare non comedis panem ?</ab>
        <ab xml:id="d1e2482" n="6">Qui respondit ei: Locutus sum Naboth Jezrahelitae, et dixi ei : 
          Da mihi vineam tuam, accepta pecunia: aut, si tibi placet, dabo tibi vineam meliorem pro
          ea. Et ille ait: Non dabo tibi vineam meam.</ab>
        <ab xml:id="d1e2485" n="7">Dixit ergo ad eum Jezabel uxor ejus: Grandis auctoritatis es,
          et bene regis regnum Israël. Surge, et comede panem, et aequo animo esto: ego dabo tibi
          vineam Naboth Jezrahelitae.
        </ab>
        <ab xml:id="d1e2489" n="8">Scripsit itaque litteras ex nomine Achab, et signavit eas annulo
          ejus, et misit ad majores natu, et optimates, qui erant in civitate ejus, et habitabant
          cum Naboth.</ab>
        <ab xml:id="d1e2492" n="9">Litterarum autem haec erat sententia: Praedicate jejunium, et
          sedere facite Naboth inter primos populi : </ab>
        <ab xml:id="d1e2495" n="10"> et submittite duos viros filios Belial contra eum, et falsum
          testimonium dicant: Benedixit Deum et regem: et educite eum, et lapidate, sicque
          moriatur.</ab>
        <ab xml:id="d1e2498" n="11"> Fecerunt ergo cives ejus majores natu et optimates, qui
          habitabant cum eo in urbe, sicut praeceperat eis Jezabel, et sicut scriptum erat in
          litteris quas miserat ad eos : </ab>
        <ab xml:id="d1e2502" n="12"> praedicaverunt jejunium, et sedere fecerunt Naboth inter primos
          populi.</ab>
        <ab xml:id="d1e2505" n="13"> Et adductis duobus viris filiis diaboli, fecerunt eos sedere
          contra eum: at illi, scilicet ut viri diabolici, dixerunt contra eum testimonium coram
          multitudine: Benedixit Naboth Deum et regem: quam ob rem eduxerunt eum extra civitatem,
          et lapidibus interfecerunt.</ab>
        <ab xml:id="d1e2508" n="14"> Miseruntque ad Jezabel, dicentes: Lapidatus est Naboth, et
          mortuus est.</ab>
        <ab xml:id="d1e2511" n="15"> Factum est autem, cum audisset Jezabel lapidatum Naboth et
          mortuum, locuta est ad Achab: Surge, et posside vineam Naboth Jezrahelitae, qui noluit
          tibi acquiescere, et dare eam accepta pecunia: non enim vivit Naboth, sed mortuus
          est.</ab>
        <ab xml:id="d1e2514" n="16"> Quod cum audisset Achab, mortuum videlicet Naboth, surrexit, et
          descendebat in vineam Naboth Jezrahelitae, ut possideret eam.
        </ab>
        <ab xml:id="d1e2518" n="17"> Factus est igitur sermo Domini ad Eliam Thesbiten, dicens
          : </ab>
        <ab xml:id="d1e2522" n="18"> Surge, et descende in occursum Achab regis Israël, qui est in
          Samaria: ecce ad vineam Naboth descendit, ut possideat eam.</ab>
        <ab xml:id="d1e2525" n="19"> Et loqueris ad eum, dicens: Haec dicit Dominus: Occidisti,
          insuper et possedisti. Et post haec addes: Haec dicit Dominus: In loco hoc, in quo
          linxerunt canes sanguinem Naboth, lambent quoque sanguinem tuum.</ab>
        <ab xml:id="d1e2528" n="20"> Et ait Achab ad Eliam: Num invenisti me inimicum tibi? Qui
          dixit: Inveni, eo quod venundatus sis, ut faceres malum in conspectu Domini.</ab>
        <ab xml:id="d1e2531" n="21"> Ecce ego inducam super te malum, et demetam posteriora tua, et
          interficiam de Achab mingentem ad parietem, et clausum et ultimum in Israël.</ab>
        <ab xml:id="d1e2534" n="22"> Et dabo domum tuam sicut domum Jeroboam filii Nabat, et sicut
          domum Baasa filii Ahia: quia egisti ut me ad iracundiam provocares, et peccare fecisti
          Israël.</ab>
        <ab xml:id="d1e2537" n="23"> Sed et de Jezabel locutus est Dominus, dicens: Canes comedent
          Jezabel in agro Jezrahel.</ab>
        <ab xml:id="d1e2541" n="24"> Si mortuus fuerit Achab in civitate, comedent eum canes: si
          autem mortuus fuerit in agro, comedent eum volucres caeli.</ab>
        <ab xml:id="d1e2544" n="25"> Igitur non fuit alter talis sicut Achab, qui venundatus est ut
          faceret malum in conspectu Domini: concitavit enim eum Jezabel uxor sua,</ab>
        <ab xml:id="d1e2547" n="26"> et abominabilis factus est, in tantum ut sequeretur idola quae
          fecerant Amorrhaei, quos consumpsit Dominus a facie filiorum Israël.</ab>
        <ab xml:id="d1e2550" n="27"> Itaque cum audisset Achab sermones istos, scidit vestimenta
          sua, et operuit cilicio carnem suam, jejunavitque et dormivit in sacco, et ambulavit
          demisso capite.</ab>
        <ab xml:id="d1e2553" n="28"> Et factus est sermo Domini ad Eliam Thesbiten, dicens : </ab>
        <ab xml:id="d1e2556" n="29"> Nonne vidisti humiliatum Achab coram me? quia igitur
          humiliatus est mei causa, non inducam malum in diebus ejus, sed in diebus filii sui
          inferam malum domui ejus.</ab>
      </div>
      <div xml:id="d1e2560" type="chap" n="22">
        <ab xml:id="d1e2562" n="1">Transierunt igitur tres anni absque bello inter Syriam et
          Israël.</ab>
        <ab xml:id="d1e2565" n="2">In anno autem tertio, descendit Josaphat rex Juda ad regem
          Israël.</ab>
        <ab xml:id="d1e2568" n="3">(Dixitque rex Israël ad servos suos: Ignoratis quod nostra sit
          Ramoth Galaad, et negligimus tollere eam de manu regis Syriae ?)</ab>
        <ab xml:id="d1e2571" n="4">Et ait ad Josaphat: Veniesne mecum ad praeliandum in Ramoth
          Galaad ?</ab>
        <ab xml:id="d1e2574" n="5">Dixitque Josaphat ad regem Israël: Sicut ego sum, ita et tu : 
          populus meus et populus tuus unum sunt: et equites mei, equites tui. Dixitque Josaphat ad
          regem Israël: Quaere, oro te, hodie sermonem Domini.</ab>
        <ab xml:id="d1e2578" n="6">Congregavit ergo rex Israël prophetas, quadringentos circiter
          viros, et ait ad eos: Ire debeo in Ramoth Galaad ad bellandum, an quiescere? Qui
          responderunt: Ascende, et dabit eam Dominus in manu regis.</ab>
        <ab xml:id="d1e2581" n="7">Dixit autem Josaphat: Non est hic propheta Domini quispiam, ut
          interrogemus per eum ?</ab>
        <ab xml:id="d1e2584" n="8">Et ait rex Israël ad Josaphat: Remansit vir unus per quem
          possumus interrogare Dominum: sed ego odi eum, quia non prophetat mihi bonum, sed malum : 
          Michaeas filius Jemla. Cui Josaphat ait: Ne loquaris ita, rex.</ab>
        <ab xml:id="d1e2587" n="9">Vocavit ergo rex Israël eunuchum quemdam, et dixit ei: Festina
          adducere Michaeam filium Jemla.
        </ab>
        <ab xml:id="d1e2591" n="10"> Rex autem Israël, et Josaphat rex Juda, sedebant unusquisque in
          solio suo, vestiti cultu regio, in area juxta ostium portae Samariae: et universi
          prophetae prophetabant in conspectu eorum.</ab>
        <ab xml:id="d1e2594" n="11"> Fecit quoque sibi Sedecias filius Chanaana cornua ferrea, et
          ait: Haec dicit Dominus: His ventilabis Syriam, donec deleas eam.</ab>
        <ab xml:id="d1e2598" n="12"> Omnesque prophetae similiter prophetabant, dicentes: Ascende
          in Ramoth Galaad, et vade prospere, et tradet Dominus in manus regis.</ab>
        <ab xml:id="d1e2601" n="13"> Nuntius vero qui ierat ut vocaret Michaeam, locutus est ad eum,
          dicens: Ecce sermones prophetarum ore uno regi bona praedicant: sit ergo sermo tuus
          similis eorum, et loquere bona.</ab>
        <ab xml:id="d1e2604" n="14"> Cui Michaeas ait: Vivit Dominus, quia quodcumque dixerit mihi
          Dominus, hoc loquar.</ab>
        <ab xml:id="d1e2607" n="15"> Venit itaque ad regem, et ait illi rex: Michaea, ire debemus
          in Ramoth Galaad ad praeliandum, an cessare? Cui ille respondit: Ascende, et vade
          prospere, et tradet eam Dominus in manus regis.</ab>
        <ab xml:id="d1e2610" n="16"> Dixit autem rex ad eum: Iterum atque iterum adjuro te, ut non
          loquaris mihi nisi quod verum est, in nomine Domini.</ab>
        <ab xml:id="d1e2613" n="17"> Et ille ait: Vidi cunctum Israël dispersum in montibus, quasi
          oves non habentes pastorem. Et ait Dominus: Non habent isti dominum: revertatur
          unusquisque in domum suam in pace.</ab>
        <ab xml:id="d1e2617" n="18"> (Dixit ergo rex Israël ad Josaphat: Numquid non dixi tibi,
          quia non prophetat mihi bonum, sed semper malum ?)</ab>
        <ab xml:id="d1e2620" n="19"> Ille vero addens, ait: Propterea audi sermonem Domini: vidi
          Dominum sedentem super solium suum, et omnem exercitum caeli assistentem ei a dextris et a
          sinistris : </ab>
        <ab xml:id="d1e2623" n="20"> et ait Dominus: Quis decipiet Achab regem Israël, ut ascendat,
          et cadat in Ramoth Galaad? Et dixit unus verba hujuscemodi, et alius aliter.</ab>
        <ab xml:id="d1e2626" n="21"> Egressus est autem spiritus, et stetit coram Domino, et ait : 
          Ego decipiam illum. Cui locutus est Dominus: In quo ?</ab>
        <ab xml:id="d1e2629" n="22"> Et ille ait: Egrediar, et ero spiritus mendax in ore omnium
          prophetarum ejus. Et dixit Dominus: Decipies, et praevalebis: egredere, et fac ita.</ab>
        <ab xml:id="d1e2632" n="23"> Nunc igitur ecce dedit Dominus spiritum mendacii in ore omnium
          prophetarum tuorum, qui hic sunt, et Dominus locutus est contra te malum.</ab>
        <ab xml:id="d1e2636" n="24"> Accessit autem Sedecias filius Chanaana, et percussit Michaeam
          in maxillam, et dixit: Mene ergo dimisit spiritus Domini, et locutus est tibi ?</ab>
        <ab xml:id="d1e2639" n="25"> Et ait Michaeas: Visurus es in die illa quando ingredieris
          cubiculum intra cubiculum ut abscondaris.</ab>
        <ab xml:id="d1e2642" n="26"> Et ait rex Israël: Tollite Michaeam, et maneat apud Amon
          principem civitatis, et apud Joas filium Amelech,</ab>
        <ab xml:id="d1e2645" n="27"> et dicite eis: Haec dicit rex: Mittite virum istum in
          carcerem, et sustentate eum pane tribulationis, et aqua angustiae, donec revertar in
          pace.</ab>
        <ab xml:id="d1e2648" n="28"> Dixitque Michaeas: Si reversus fueris in pace, non est locutus
          in me Dominus. Et ait: Audite, populi omnes.</ab>
        <ab xml:id="d1e2651" n="29"> Ascendit itaque rex Israël, et Josaphat rex Juda, in Ramoth
          Galaad.</ab>
        <ab xml:id="d1e2655" n="30"> Dixit itaque rex Israël ad Josaphat: Sume arma, et ingredere
          praelium, et induere vestibus tuis. Porro rex Israël mutavit habitum suum, et ingressus
          est bellum.</ab>
        <ab xml:id="d1e2658" n="31"> Rex autem Syriae praeceperat principibus curruum triginta
          duobus, dicens: Non pugnabitis contra minorem et majorem quempiam, nisi contra regem
          Israël solum.</ab>
        <ab xml:id="d1e2661" n="32"> Cum ergo vidissent principes curruum Josaphat, suspicati sunt
          quod ipse esset rex Israël, et impetu facto pugnabant contra eum: et exclamavit
          Josaphat.</ab>
        <ab xml:id="d1e2664" n="33"> Intellexeruntque principes curruum quod non esset rex Israël,
          et cessaverunt ab eo.</ab>
        <ab xml:id="d1e2667" n="34"> Vir autem quidam tetendit arcum, in incertum sagittam dirigens,
          et casu percussit regem Israël inter pulmonem et stomachum. At ille dixit aurigae suo : 
          Verte manum tuam, et ejice me de exercitu, quia graviter vulneratus sum.</ab>
        <ab xml:id="d1e2670" n="35"> Commissum est ergo praelium in die illa, et rex Israël stabat
          in curru suo contra Syros, et mortuus est vespere: fluebat autem sanguis plagae in sinum
          currus,</ab>
        <ab xml:id="d1e2674" n="36"> et praeco insonuit in universo exercitu antequam sol
          occumberet, dicens: Unusquisque revertatur in civitatem, et in terram suam.</ab>
        <ab xml:id="d1e2677" n="37"> Mortuus est autem rex, et perlatus est in Samariam : 
          sepelieruntque regem in Samaria,</ab>
        <ab xml:id="d1e2680" n="38"> et laverunt currum ejus in piscina Samariae: et linxerunt
          canes sanguinem ejus, et habenas laverunt, juxta verbum Domini quod locutus fuerat.</ab>
        <ab xml:id="d1e2683" n="39"> Reliqua autem sermonum Achab, et universa quae fecit, et domus
          eburnea quam aedificavit, cunctarumque urbium quas exstruxit, nonne haec scripta sunt in
          libro sermonum dierum regum Israël ?</ab>
        <ab xml:id="d1e2686" n="40"> Dormivit ergo Achab cum patribus suis, et regnavit Ochozias
          filius ejus pro eo.
        </ab>
        <ab xml:id="d1e2690" n="41"> Josaphat vero filius Asa regnare coeperat super Judam anno
          quarto Achab regis Israël.</ab>
        <ab xml:id="d1e2694" n="42"> Triginta quinque annorum erat cum regnare coepisset, et viginti
          quinque annis regnavit in Jerusalem: nomen matris ejus Azuba filia Salai.</ab>
        <ab xml:id="d1e2697" n="43"> Et ambulavit in omni via Asa patris sui, et non declinavit ex
          ea: fecitque quod rectum erat in conspectu Domini.</ab>
        <ab xml:id="d1e2700" n="44"> Verumtamen excelsa non abstulit: adhuc enim populus
          sacrificabat, et adolebat incensum in excelsis.</ab>
        <ab xml:id="d1e2703" n="45"> Pacemque habuit Josaphat cum rege Israël.</ab>
        <ab xml:id="d1e2706" n="46"> Reliqua autem verborum Josaphat, et opera ejus quae gessit, et
          praelia, nonne haec scripta sunt in libro verborum dierum regum Juda ?</ab>
        <ab xml:id="d1e2709" n="47"> Sed et reliquias effeminatorum qui remanserant in diebus Asa
          patris ejus, abstulit de terra.</ab>
        <ab xml:id="d1e2713" n="48"> Nec erat tunc rex constitutus in Edom.</ab>
        <ab xml:id="d1e2716" n="49"> Rex vero Josaphat fecerat classes in mari, quae navigarent in
          Ophir propter aurum: et ire non potuerunt, quia confractae sunt in Asiongaber.</ab>
        <ab xml:id="d1e2719" n="50"> Tunc ait Ochozias filius Achab ad Josaphat: Vadant servi mei
          cum servis tuis in navibus. Et noluit Josaphat.</ab>
        <ab xml:id="d1e2722" n="51"> Dormivitque Josaphat cum patribus suis, et sepultus est cum eis
          in civitate David patris sui: regnavitque Joram filius ejus pro eo.
        </ab>
        <ab xml:id="d1e2726" n="52"> Ochozias autem filius Achab regnare coeperat super Israël in
          Samaria, anno septimodecimo Josaphat regis Juda: regnavitque super Israël duobus
          annis.</ab>
        <ab xml:id="d1e2729" n="53"> Et fecit malum in conspectu Domini, et ambulavit in via patris
          sui et matris suae, et in via Jeroboam filii Nabat, qui peccare fecit Israël.</ab>
        <ab xml:id="d1e2733" n="54"> Servivit quoque Baal, et adoravit eum, et irritavit Dominum
          Deum Israël, juxta omnia quae fecerat pater ejus.</ab>
      </div>
    </body>
  </text>
</TEI>
