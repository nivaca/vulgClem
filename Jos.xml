<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iosue</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Et factum est post mortem Moysi servi Domini, ut loqueretur
          Dominus ad Josue filium Nun, ministrum Moysi, et diceret ei : </ab>
        <ab xml:id="d1e36" n="2">Moyses servus meus mortuus est: surge, et transi Jordanem istum
          tu, et omnis populus tecum, in terram quam ego dabo filiis Israël.</ab>
        <ab xml:id="d1e39" n="3">Omnem locum, quem calcaverit vestigium pedis vestri, vobis tradam,
          sicut locutus sum Moysi.</ab>
        <ab xml:id="d1e42" n="4">A deserto et Libano usque ad fluvium magnum Euphraten, omnis terra
          Hethaeorum usque ad mare magnum contra solis occasum erit terminus vester.</ab>
        <ab xml:id="d1e45" n="5">Nullus poterit vobis resistere cunctis diebus vitae tuae: sicut
          fui cum Moyse, ita ero tecum: non dimittam, nec derelinquam te.</ab>
        <ab xml:id="d1e49" n="6">Confortare, et esto robustus: tu enim sorte divides populo huic
          terram, pro qua juravi patribus suis, ut traderem eam illis.</ab>
        <ab xml:id="d1e52" n="7">Confortare igitur, et esto robustus valde, ut custodias, et facias
          omnem legem, quam praecepit tibi Moyses servus meus: ne declines ab ea ad dexteram vel ad
          sinistram, ut intelligas cuncta quae agis.</ab>
        <ab xml:id="d1e55" n="8">Non recedat volumen legis hujus ab ore tuo: sed meditaberis in eo
          diebus ac noctibus, ut custodias et facias omnia quae scripta sunt in eo: tunc diriges
          viam tuam, et intelliges eam.</ab>
        <ab xml:id="d1e58" n="9">Ecce praecipio tibi: confortare, et esto robustus. Noli metuere,
          et noli timere: quoniam tecum est Dominus Deus tuus in omnibus ad quaecumque
            perrexeris.
        </ab>
        <ab xml:id="d1e62" n="10"> Praecepitque Josue principibus populi, dicens: Transite per
          medium castrorum, et imperate populo, ac dicite : </ab>
        <ab xml:id="d1e65" n="11"> Praeparate vobis cibaria: quoniam post diem tertium transibitis
          Jordanem, et intrabitis ad possidendam terram quam Dominus Deus vester daturus est
          vobis.</ab>
        <ab xml:id="d1e69" n="12"> Rubenitis quoque et Gaditis, et dimidiae tribui Manasse, ait
          : </ab>
        <ab xml:id="d1e72" n="13"> Mementote sermonis, quem praecepit vobis Moyses famulus Domini,
          dicens: Dominus Deus vester dedit vobis requiem, et omnem terram.</ab>
        <ab xml:id="d1e75" n="14"> Uxores vestrae, et filii, ac jumenta manebunt in terra, quam
          tradidit vobis Moyses trans Jordanem: vos autem transite armati ante fratres vestros,
          omnes fortes manu, et pugnate pro eis,</ab>
        <ab xml:id="d1e78" n="15"> donec det Dominus requiem fratribus vestris sicut et vobis dedit,
          et possideant ipsi quoque terram quam Dominus Deus vester daturus est eis: et sic
          revertimini in terram possessionis vestrae, et habitabitis in ea, quam vobis dedit Moyses
          famulus Domini trans Jordanem contra solis ortum.
        </ab>
        <ab xml:id="d1e82" n="16"> Responderuntque ad Josue, atque dixerunt: Omnia quae praecepisti
          nobis, faciemus: et quocumque miseris, ibimus.</ab>
        <ab xml:id="d1e85" n="17"> Sicut obedivimus in cunctis Moysi, ita obediemus et tibi: tantum
          sit Dominus Deus tuus tecum, sicut fuit cum Moyse.</ab>
        <ab xml:id="d1e89" n="18"> Qui contradixerit ori tuo, et non obedierit cunctis sermonibus,
          quos praeceperis ei, moriatur. Tu tantum confortare, et viriliter age.</ab>
      </div>
      <div xml:id="d1e93" type="chap" n="2">
        <ab xml:id="d1e95" n="1">Misit igitur Josue filius Nun de Setim duos viros exploratores in
          abscondito: et dixit eis: Ite, et considerate terram, urbemque Jericho. Qui pergentes
          ingressi sunt domum mulieris meretricis, nomine Rahab, et quieverunt apud eam.</ab>
        <ab xml:id="d1e98" n="2">Nuntiatumque est regi Jericho, et dictum: Ecce viri ingressi sunt
          huc per noctem de filiis Israël, ut explorarent terram.</ab>
        <ab xml:id="d1e101" n="3">Misitque rex Jericho ad Rahab, dicens: Educ viros, qui venerunt
          ad te, et ingressi sunt domum tuam: exploratores quippe sunt, et omnem terram considerare
          venerunt.</ab>
        <ab xml:id="d1e104" n="4">Tollensque mulier viros, abscondit, et ait: Fateor, venerunt ad
          me, sed nesciebam unde essent : </ab>
        <ab xml:id="d1e107" n="5">cumque porta clauderetur in tenebris, et illi pariter exierunt ;
          nescio quo abierunt: persequimini cito, et comprehendetis eos.</ab>
        <ab xml:id="d1e111" n="6">Ipsa autem fecit ascendere viros in solarium domus suae,
          operuitque eos stipula lini, quae ibi erat.</ab>
        <ab xml:id="d1e114" n="7">Hi autem, qui missi fuerant, secuti sunt eos per viam, quae ducit
          ad vadum Jordanis: illisque egressis statim porta clausa est.
        </ab>
        <ab xml:id="d1e118" n="8">Necdum obdormierant qui latebant, et ecce mulier ascendit ad eos,
          et ait : </ab>
        <ab xml:id="d1e121" n="9">Novi quod Dominus tradiderit vobis terram: etenim irruit in nos
          terror vester, et elanguerunt omnes habitatores terrae.</ab>
        <ab xml:id="d1e124" n="10"> Audivimus quod siccaverit Dominus aquas maris Rubri ad vestrum
          introitum, quando egressi estis ex Aegypto: et quae feceritis duobus Amorrhaeorum
          regibus, qui erant trans Jordanem, Sehon et Og, quos interfecistis.</ab>
        <ab xml:id="d1e127" n="11"> Et haec audientes pertimuimus, et elanguit cor nostrum, nec
          remansit in nobis spiritus ad introitum vestrum: Dominus enim Deus vester ipse est Deus
          in caelo sursum et in terra deorsum.</ab>
        <ab xml:id="d1e131" n="12"> Nunc ergo jurate mihi per Dominum, ut quomodo ego misericordiam
          feci vobiscum, ita et vos faciatis cum domo patris mei: detisque mihi verum signum,</ab>
        <ab xml:id="d1e134" n="13"> ut salvetis patrem meum et matrem, et fratres ac sorores meas,
          et omnia quae illorum sunt, et eruatis animas nostras a morte.</ab>
        <ab xml:id="d1e137" n="14"> Qui responderunt ei: Anima nostra sit pro vobis in mortem, si
          tamen non prodideris nos: cumque tradiderit nobis Dominus terram, faciemus in te
          misericordiam et veritatem.</ab>
        <ab xml:id="d1e140" n="15"> Demisit ergo eos per funem de fenestra: domus enim ejus
          haerebat muro.</ab>
        <ab xml:id="d1e143" n="16"> Dixitque ad eos: Ad montana conscendite, ne forte occurrant
          vobis revertentes: ibique latitate tribus diebus, donec redeant, et sic ibitis per viam
          vestram.</ab>
        <ab xml:id="d1e146" n="17"> Qui dixerunt ad eam: Innoxii erimus a juramento hoc, quo
          adjurasti nos : </ab>
        <ab xml:id="d1e150" n="18"> si ingredientibus nobis terram, signum fuerit funiculus iste
          coccineus, et ligaveris eum in fenestra, per quam demisisti nos: et patrem tuum ac
          matrem, fratresque et omnem cognationem tuam congregaveris in domum tuam.</ab>
        <ab xml:id="d1e153" n="19"> Qui ostium domus tuae egressus fuerit, sanguis ipsius erit in
          caput ejus, et nos erimus alieni. Cunctorum autem sanguis, qui tecum in domo fuerint,
          redundabit in caput nostrum, si eos aliquis tetigerit.</ab>
        <ab xml:id="d1e156" n="20"> Quod si nos prodere volueris, et sermonem istum proferre in
          medium, erimus mundi ab hoc juramento, quo adjurasti nos.</ab>
        <ab xml:id="d1e159" n="21"> Et illa respondit: Sicut locuti estis, ita fiat: dimittensque
          eos ut pergerent, appendit funiculum coccineum in fenestra.
        </ab>
        <ab xml:id="d1e163" n="22"> Illi vero ambulantes pervenerunt ad montana, et manserunt ibi
          tres dies, donec reverterentur qui fuerant persecuti: quaerentes enim per omnem viam, non
          repererunt eos.</ab>
        <ab xml:id="d1e166" n="23"> Quibus urbem ingressis, reversi sunt, et descenderunt
          exploratores de monte: et, transmisso Jordane, venerunt ad Josue filium Nun,
          narraveruntque ei omnia quae acciderant sibi,</ab>
        <ab xml:id="d1e170" n="24"> atque dixerunt: Tradidit Dominus omnem terram hanc in manus
          nostras, et timore prostrati sunt cuncti habitatores ejus.</ab>
      </div>
      <div xml:id="d1e174" type="chap" n="3">
        <ab xml:id="d1e176" n="1">Igitur Josue de nocte consurgens movit castra: egredientesque de
          Setim, venerunt ad Jordanem ipse et omnes filii Israël, et morati sunt ibi tres dies.</ab>
        <ab xml:id="d1e179" n="2">Quibus evolutis transierunt praecones per castrorum medium,</ab>
        <ab xml:id="d1e182" n="3">et clamare coeperunt: Quando videritis arcam foederis Domini Dei
          vestri, et sacerdotes stirpis Leviticae portantes eam, vos quoque consurgite, et sequimini
          praecedentes : </ab>
        <ab xml:id="d1e185" n="4">sitque inter vos et arcam spatium cubitorum duum millium: ut
          procul videre possitis, et nosse per quam viam ingrediamini: quia prius non ambulastis
          per eam: et cavete ne appropinquetis ad arcam.</ab>
        <ab xml:id="d1e188" n="5">Dixitque Josue ad populum: Sanctificamini: cras enim faciet
          Dominus inter vos mirabilia.</ab>
        <ab xml:id="d1e192" n="6">Et ait ad sacerdotes: Tollite arcam foederis, et praecedite
          populum. Qui jussa complentes, tulerunt, et ambulaverunt ante eos.</ab>
        <ab xml:id="d1e195" n="7">Dixitque Dominus ad Josue: Hodie incipiam exaltare te coram omni
          Israël: ut sciant quod sicut cum Moyse fui, ita et tecum sim.</ab>
        <ab xml:id="d1e198" n="8">Tu autem praecipe sacerdotibus, qui portant arcam foederis, et
          dic eis: Cum ingressi fueritis partem aquae Jordanis, state in ea.</ab>
        <ab xml:id="d1e201" n="9">Dixitque Josue ad filios Israël: Accedite huc, et audite verbum
          Domini Dei vestri.</ab>
        <ab xml:id="d1e204" n="10"> Et rursum: In hoc, inquit, scietis quod Dominus Deus vivens in
          medio vestri est, et disperdet in conspectu vestro Chananaeum et Hethaeum, Hevaeum et
          Pherezaeum, Gergesaeum quoque et Jebusaeum, et Amorrhaeum.</ab>
        <ab xml:id="d1e207" n="11"> Ecce arca foederis Domini omnis terrae antecedet vos per
          Jordanem.</ab>
        <ab xml:id="d1e211" n="12"> Parate duodecim viros de tribubus Israël, singulos per singulas
          tribus.</ab>
        <ab xml:id="d1e214" n="13"> Et cum posuerint vestigia pedum suorum sacerdotes qui portant
          arcam Domini Dei universae terrae in aquis Jordanis, aquae quae inferiores sunt, decurrent
          atque deficient: quae autem desuper veniunt, in una mole consistent.
        </ab>
        <ab xml:id="d1e218" n="14"> Igitur egressus est populus de tabernaculis suis, ut transiret
          Jordanem: et sacerdotes, qui portabant arcam foederis, pergebant ante eum.</ab>
        <ab xml:id="d1e221" n="15"> Ingressisque eis Jordanem, et pedibus eorum in parte aquae
          tinctis (Jordanis autem ripas alvei sui tempore messis impleverat),</ab>
        <ab xml:id="d1e224" n="16"> steterunt aquae descendentes in loco uno, et ad instar montis
          intumescentes apparebant procul, ab urbe quae vocatur Adom usque ad locum Sarthan: quae
          autem inferiores erant, in mare Solitudinis (quod nunc vocatur Mortuum) descenderunt,
          usquequo omnino deficerent.</ab>
        <ab xml:id="d1e227" n="17"> Populus autem incedebat contra Jericho: et sacerdotes qui
          portabant arcam foederis Domini, stabant super siccam humum in medio Jordanis accincti,
          omnisque populus per arentem alveum transibat.</ab>
      </div>
      <div xml:id="d1e231" type="chap" n="4">
        <ab xml:id="d1e233" n="1">Quibus transgressis, dixit Dominus ad Josue : </ab>
        <ab xml:id="d1e236" n="2">Elige duodecim viros singulos per singulas tribus : </ab>
        <ab xml:id="d1e239" n="3">et praecipe eis ut tollant de medio Jordanis alveo, ubi steterunt
          pedes sacerdotum, duodecim durissimos lapides, quos ponetis in loco castrorum, ubi
          fixeritis hac nocte tentoria.</ab>
        <ab xml:id="d1e242" n="4">Vocavitque Josue duodecim viros, quos elegerat de filiis Israël,
          singulos de singulis tribubus,</ab>
        <ab xml:id="d1e245" n="5">et ait ad eos: Ite ante arcam Domini Dei vestri ad Jordanis
          medium, et portate inde singuli singulos lapides in humeris vestris, juxta numerum
          filiorum Israël,</ab>
        <ab xml:id="d1e249" n="6">ut sit signum inter vos: et quando interrogaverint vos filii
          vestri cras, dicentes: Quid sibi volunt isti lapides ?</ab>
        <ab xml:id="d1e252" n="7">respondebitis eis: Defecerunt aquae Jordanis ante arcam foederis
          Domini, cum transiret eum: idcirco positi sunt lapides isti in monimentum filiorum Israël
          usque in aeternum.</ab>
        <ab xml:id="d1e255" n="8">Fecerunt ergo filii Israël sicut praecepit eis Josue, portantes
          de medio Jordanis alveo duodecim lapides, ut Dominus ei imperarat, juxta numerum filiorum
          Israël, usque ad locum in quo castrametati sunt, ibique posuerunt eos.</ab>
        <ab xml:id="d1e258" n="9">Alios quoque duodecim lapides posuit Josue in medio Jordanis
          alveo, ubi steterunt sacerdotes qui portabant arcam foederis: et sunt ibi usque in
          praesentem diem.
        </ab>
        <ab xml:id="d1e262" n="10"> Sacerdotes autem qui portabant arcam, stabant in Jordanis medio,
          donec omnia complerentur, quae Josue, ut loqueretur ad populum, praeceperat Dominus, et
          dixerat ei Moyses. Festinavitque populus, et transiit.</ab>
        <ab xml:id="d1e265" n="11"> Cumque transissent omnes, transivit et arca Domini,
          sacerdotesque pergebant ante populum.</ab>
        <ab xml:id="d1e269" n="12"> Filii quoque Ruben, et Gad, et dimidia tribus Manasse, armati
          praecedebant filios Israël, sicut eis praeceperat Moyses : </ab>
        <ab xml:id="d1e272" n="13"> et quadraginta pugnatorum millia per turmas, et cuneos,
          incedebant per plana atque campestria urbis Jericho.</ab>
        <ab xml:id="d1e275" n="14"> In die illo magnificavit Dominus Josue coram omni Israël, ut
          timerent eum, sicut timuerant Moysen, dum adviveret.</ab>
        <ab xml:id="d1e278" n="15"> Dixitque ad eum : </ab>
        <ab xml:id="d1e281" n="16"> Praecipe sacerdotibus, qui portant arcam foederis, ut ascendant
          de Jordane.</ab>
        <ab xml:id="d1e284" n="17"> Qui praecepit eis, dicens: Ascendite de Jordane.</ab>
        <ab xml:id="d1e288" n="18"> Cumque ascendissent portantes arcam foederis Domini, et siccam
          humum calcare coepissent, reversae sunt aquae in alveum suum, et fluebant sicut ante
            consueverant.
        </ab>
        <ab xml:id="d1e292" n="19"> Populus autem ascendit de Jordane decimo die mensis primi, et
          castrametati sunt in Galgalis contra orientalem plagam urbis Jericho.</ab>
        <ab xml:id="d1e295" n="20"> Duodecim quoque lapides, quos de Jordanis alveo sumpserant,
          posuit Josue in Galgalis,</ab>
        <ab xml:id="d1e298" n="21"> et dixit ad filios Israël: Quando interrogaverint filii vestri
          cras patres suos, et dixerint eis: Quid sibi volunt lapides isti ?</ab>
        <ab xml:id="d1e301" n="22"> docebitis eos, atque dicetis: Per arentem alveum transivit
          Israël Jordanem istum,</ab>
        <ab xml:id="d1e304" n="23"> siccante Domino Deo vestro aquas ejus in conspectu vestro, donec
          transiretis,</ab>
        <ab xml:id="d1e308" n="24"> sicut fecerat prius in mari Rubro, quod siccavit donec
          transiremus : </ab>
        <ab xml:id="d1e311" n="25"> ut discant omnes terrarum populi fortissimam Domini manum, ut et
          vos timeatis Dominum Deum vestrum omni tempore.</ab>
      </div>
      <div xml:id="d1e315" type="chap" n="5">
        <ab xml:id="d1e317" n="1">Postquam ergo audierunt omnes reges Amorrhaeorum, qui habitabant
          trans Jordanem ad occidentalem plagam, et cuncti reges Chanaan, qui propinqua possidebant
          magni maris loca, quod siccasset Dominus fluenta Jordanis coram filiis Israël donec
          transirent, dissolutum est cor eorum, et non remansit in eis spiritus, timentium introitum
          filiorum Israël.
        </ab>
        <ab xml:id="d1e321" n="2">Eo tempore ait Dominus ad Josue: Fac tibi cultros lapideos, et
          circumcide secundo filios Israël.</ab>
        <ab xml:id="d1e324" n="3">Fecit quod jusserat Dominus, et circumcidit filios Israël in
          colle praeputiorum.</ab>
        <ab xml:id="d1e327" n="4">Haec autem causa est secundae circumcisionis: omnis populus, qui
          egressus est de Aegypto generis masculini, universi bellatores viri, mortui sunt in
          deserto per longissimos viae circuitus,</ab>
        <ab xml:id="d1e330" n="5">qui omnes circumcisi erant. Populus autem qui natus est in
          deserto,</ab>
        <ab xml:id="d1e334" n="6">per quadraginta annos itineris latissimae solitudinis
          incircumcisus fuit: donec consumerentur qui non audierant vocem Domini, et quibus ante
          juraverat ut non ostenderet eis terram lacte et melle manantem.</ab>
        <ab xml:id="d1e337" n="7">Horum filii in locum successerunt patrum, et circumcisi sunt a
          Josue: quia sicut nati fuerant, in praeputio erant, nec eos in via aliquis
          circumciderat.</ab>
        <ab xml:id="d1e340" n="8">Postquam autem omnes circumcisi sunt, manserunt in eodem
          castrorum loco, donec sanarentur.</ab>
        <ab xml:id="d1e343" n="9">Dixitque Dominus ad Josue: Hodie abstuli opprobrium Aegypti a
          vobis. Vocatumque est nomen loci illius Galgala, usque in praesentem diem.<pc
            ana="#pilcrow"/>
        </ab>
        <ab xml:id="d1e347" n="10"> Manseruntque filii Israël in Galgalis, et fecerunt Phase
          quartadecima die mensis ad vesperum in campestribus Jericho : </ab>
        <ab xml:id="d1e350" n="11"> et comederunt de frugibus terrae die altero, azymos panes, et
          polentam ejusdem anni.</ab>
        <ab xml:id="d1e354" n="12"> Defecitque manna postquam comederunt de frugibus terrae, nec usi
          sunt ultra cibo illo filii Israël, sed comederunt de frugibus praesentis anni terrae
            Chanaan.
        </ab>
        <ab xml:id="d1e358" n="13"> Cum autem esset Josue in agro urbis Jericho, levavit oculos, et
          vidit virum stantem contra se, evaginatum tenentem gladium: perrexitque ad eum, et ait : 
          Noster es, an adversariorum ?</ab>
        <ab xml:id="d1e361" n="14"> Qui respondit: Nequaquam: sed sum princeps exercitus Domini,
          et nunc venio.</ab>
        <ab xml:id="d1e364" n="15"> Cecidit Josue pronus in terram, et adorans ait: Quid dominus
          meus loquitur ad servum suum ?</ab>
        <ab xml:id="d1e367" n="16"> Solve, inquit, calceamentum tuum de pedibus tuis: locus enim,
          in quo stas, sanctus est. Fecitque Josue ut sibi fuerat imperatum.</ab>
      </div>
      <div xml:id="d1e372" type="chap" n="6">
        <ab xml:id="d1e374" n="1">Jericho autem clausa erat atque munita, timore filiorum Israël,
          et nullus egredi audebat aut ingredi.</ab>
        <ab xml:id="d1e377" n="2">Dixitque Dominus ad Josue: Ecce dedi in manu tua Jericho, et
          regem ejus, omnesque fortes viros.</ab>
        <ab xml:id="d1e380" n="3">Circuite urbem cuncti bellatores semel per diem: sic facietis
          sex diebus.</ab>
        <ab xml:id="d1e383" n="4">Septimo autem die, sacerdotes tollant septem buccinas, quarum
          usus est in jubilaeo, et praecedant arcam foederis: septiesque circuibitis civitatem, et
          sacerdotes clangent buccinis.</ab>
        <ab xml:id="d1e386" n="5">Cumque insonuerit vox tubae longior atque concisior, et in
          auribus vestris increpuerit, conclamabit omnis populus vociferatione maxima, et muri
          funditus corruent civitatis, ingredienturque singuli per locum contra quem steterint.</ab>
        <ab xml:id="d1e390" n="6">Vocavit ergo Josue filius Nun sacerdotes, et dixit ad eos : 
          Tollite arcam foederis: et septem alii sacerdotes tollant septem jubilaeorum buccinas, et
          incedant ante arcam Domini.</ab>
        <ab xml:id="d1e393" n="7">Ad populum quoque ait: Ite, et circuite civitatem, armati,
          praecedentes arcam Domini.
        </ab>
        <ab xml:id="d1e397" n="8">Cumque Josue verba finisset, et septem sacerdotes septem buccinis
          clangerent ante arcam foederis Domini,</ab>
        <ab xml:id="d1e400" n="9">omnisque praecederet armatus exercitus, reliquum vulgus arcam
          sequebatur, ac buccinis omnia concrepabant.</ab>
        <ab xml:id="d1e403" n="10"> Praeceperat autem Josue populo, dicens: Non clamabitis, nec
          audietur vox vestra, neque ullus sermo ex ore vestro egredietur, donec veniat dies in quo
          dicam vobis: Clamate, et vociferamini.</ab>
        <ab xml:id="d1e406" n="11"> Circuivit ergo arca Domini civitatem semel per diem, et reversa
          in castra mansit ibi.</ab>
        <ab xml:id="d1e410" n="12"> Igitur Josue de nocte consurgente, tulerunt sacerdotes arcam
          Domini,</ab>
        <ab xml:id="d1e413" n="13"> et septem ex eis septem buccinas, quarum in jubilaeo usus est : 
          praecedebantque arcam Domini ambulantes atque clangentes: et armatus populus ibat ante
          eos, vulgus autem reliquum sequebatur arcam, et buccinis personabat.</ab>
        <ab xml:id="d1e416" n="14"> Circuieruntque civitatem secundo die semel, et reversi sunt in
          castra. Sic fecerunt sex diebus.
        </ab>
        <ab xml:id="d1e420" n="15"> Dies autem septimo, diluculo consurgentes, circuierunt urbem,
          sicut dispositum erat, septies.</ab>
        <ab xml:id="d1e423" n="16"> Cumque septimo circuitu clangerent buccinis sacerdotes, dixit
          Josue ad omnem Israël: Vociferamini: tradidit enim vobis Dominus civitatem.</ab>
        <ab xml:id="d1e426" n="17"> Sitque civitas haec anathema, et omnia quae in ea sunt, Domino : 
          sola Rahab meretrix vivat, cum universis qui cum ea in domo sunt: abscondit enim nuntios
          quos direximus.</ab>
        <ab xml:id="d1e430" n="18"> Vos autem cavete ne de his, quae praecepta sunt, quippiam
          contingatis, et sitis praevaricationis rei, et omnia castra Israël sub peccato sint atque
          turbentur.</ab>
        <ab xml:id="d1e433" n="19"> Quidquid autem auri et argenti fuerit, et vasorum aeneorum ac
          ferri, Domino consecretur, repositum in thesauris ejus.</ab>
        <ab xml:id="d1e436" n="20"> Igitur omni populo vociferante, et clangentibus tubis, postquam
          in aures multitudinis vox sonitusque increpuit, muri illico corruerunt: et ascendit
          unusquisque per locum qui contra se erat: ceperuntque civitatem,</ab>
        <ab xml:id="d1e439" n="21"> et interfecerunt omnia quae erant in ea, a viro usque ad
          mulierem, ab infante usque ad senem. Boves quoque et oves et asinos in ore gladii
            percusserunt.
        </ab>
        <ab xml:id="d1e443" n="22"> Duobus autem viris, qui exploratores missi fuerant, dixit Josue
         : Ingredimini domum mulieris meretricis, et producite eam, et omnia quae illius sunt,
          sicut illi juramento firmastis.</ab>
        <ab xml:id="d1e446" n="23"> Ingressique juvenes eduxerunt Rahab, et parentes ejus, fratres
          quoque, et cunctam supellectilem ac cognationem illius, et extra castra Israël manere
          fecerunt.</ab>
        <ab xml:id="d1e450" n="24"> Urbem autem, et omnia quae erant in ea, succenderunt, absque
          auro et argento, et vasis aeneis, ac ferro, quae in aerarium Domini consecrarunt.</ab>
        <ab xml:id="d1e453" n="25"> Rahab vero meretricem, et domum patris ejus, et omnia quae
          habebat, fecit Josue vivere, et habitaverunt in medio Israël, usque in praesentem diem : 
          eo quod absconderit nuntios, quos miserat ut explorarent Jericho. In tempore illo,
          imprecatus est Josue, dicens : </ab>
        <ab xml:id="d1e456" n="26"> Maledictus vir coram Domino, qui suscitaverit et aedificaverit
          civitatem Jericho. In primogenito suo fundamenta illius jaciat, et in novissimo liberorum
          ponat portas ejus.</ab>
        <ab xml:id="d1e459" n="27"> Fuit ergo Dominus cum Josue, et nomen ejus vulgatum est in omni
          terra.</ab>
      </div>
      <div xml:id="d1e463" type="chap" n="7">
        <ab xml:id="d1e465" n="1">Filii autem Israël praevaricati sunt mandatum, et usurpaverunt de
          anathemate. Nam Achan filius Charmi filii Zabdi filii Zare de tribu Juda tulit aliquid de
          anathemate: iratusque est Dominus contra filios Israël.</ab>
        <ab xml:id="d1e468" n="2">Cumque mitteret Josue de Jericho viros contra Hai, quae est juxta
          Bethaven, ad orientalem plagam oppidi Bethel, dixit eis: Ascendite, et explorate terram.
          Qui praecepta complentes exploraverunt Hai.</ab>
        <ab xml:id="d1e471" n="3">Et reversi dixerunt ei: Non ascendat omnis populus, sed duo vel
          tria millia virorum pergant, et deleant civitatem: quare omnis populus frustra vexabitur
          contra hostes paucissimos ?</ab>
        <ab xml:id="d1e474" n="4">Ascenderunt ergo tria millia pugnatorum. Qui statim terga
          vertentes,</ab>
        <ab xml:id="d1e477" n="5">percussi sunt a viris urbis Hai, et corruerunt ex eis triginta
          sex homines: persecutique sunt eos adversarii de porta usque ad Sabarim, et ceciderunt
          per prona fugientes: pertimuitque cor populi, et instar aquae liquefactum est.<pc
            ana="#pilcrow"/>
        </ab>
        <ab xml:id="d1e482" n="6">Josue vero scidit vestimenta sua, et pronus cecidit in terram
          coram arca Domini usque ad vesperam, tam ipse quam omnes senes Israël: miseruntque
          pulverem super capita sua,</ab>
        <ab xml:id="d1e485" n="7">et dixit Josue: Heu Domine Deus, quid voluisti traducere populum
          istum Jordanem fluvium, ut traderes nos in manus Amorrhaei, et perderes? utinam ut
          coepimus, mansissemus trans Jordanem.</ab>
        <ab xml:id="d1e488" n="8">Mi Domine Deus, quid dicam, videns Israëlem hostibus suis terga
          vertentem ?</ab>
        <ab xml:id="d1e491" n="9">Audient Chananaei, et omnes habitatores terrae, et pariter
          conglobati circumdabunt nos, atque delebunt nomen nostrum de terra: et quid facies magno
          nomini tuo ?
        </ab>
        <ab xml:id="d1e495" n="10"> Dixitque Dominus ad Josue: Surge: cur jaces pronus in terra
          ?</ab>
        <ab xml:id="d1e498" n="11"> Peccavit Israël, et praevaricatus est pactum meum: tuleruntque
          de anathemate, et furati sunt atque mentiti, et absconderunt inter vasa sua.</ab>
        <ab xml:id="d1e502" n="12"> Nec poterit Israël stare ante hostes suos, eosque fugiet: quia
          pollutus est anathemate. Non ero ultra vobiscum, donec conteratis eum qui hujus sceleris
          reus est.</ab>
        <ab xml:id="d1e505" n="13"> Surge, sanctifica populum, et dic eis: Sanctificamini in
          crastinum: haec enim dicit Dominus Deus Israël: Anathema in medio tui est, Israël: non
          poteris stare coram hostibus tuis, donec deleatur ex te qui hoc contaminatus est
          scelere.</ab>
        <ab xml:id="d1e508" n="14"> Accedetisque mane singuli per tribus vestras: et quamcumque
          tribum sors invenerit, accedet per cognationes suas, et cognatio per domos, domusque per
          viros.</ab>
        <ab xml:id="d1e511" n="15"> Et quicumque ille in hoc facinore fuerit deprehensus, comburetur
          igni cum omni substantia sua: quoniam praevaricatus est pactum Domini, et fecit nefas in
            Israël.
        </ab>
        <ab xml:id="d1e515" n="16"> Surgens itaque Josue mane, applicuit Israël per tribus suas, et
          inventa est tribus Juda.</ab>
        <ab xml:id="d1e518" n="17"> Quae cum juxta familias suas esset oblata, inventa est familia
          Zare. Illam quoque per domos offerens, reperit Zabdi : </ab>
        <ab xml:id="d1e522" n="18"> cujus domum in singulos dividens viros, invenit Achan filium
          Charmi filii Zabdi filii Zare de tribu Juda.</ab>
        <ab xml:id="d1e525" n="19"> Et ait Josue ad Achan: Fili mi, da gloriam Domino Deo Israël,
          et confitere, atque indica mihi quid feceris, ne abscondas.</ab>
        <ab xml:id="d1e528" n="20"> Responditque Achan Josue, et dixit ei: Vere ego peccavi Domino
          Deo Israël, et sic et sic feci.</ab>
        <ab xml:id="d1e531" n="21"> Vidi enim inter spolia pallium coccineum valde bonum, et
          ducentos siclos argenti, regulamque auream quinquaginta siclorum: et concupiscens
          abstuli, et abscondi in terra contra medium tabernaculi mei, argentumque fossa humo
          operui.</ab>
        <ab xml:id="d1e534" n="22"> Misit ergo Josue ministros: qui currentes ad tabernaculum
          illius, repererunt cuncta abscondita in eodem loco, et argentum simul.</ab>
        <ab xml:id="d1e537" n="23"> Auferentesque de tentorio, tulerunt ea ad Josue, et ad omnes
          filios Israël, projeceruntque ante Dominum.</ab>
        <ab xml:id="d1e541" n="24"> Tollens itaque Josue Achan filium Zare, argentumque et pallium,
          et auream regulam, filios quoque et filias ejus, boves et asinos et oves, ipsumque
          tabernaculum, et cunctam supellectilem (et omnis Israël cum eo), duxerunt eos ad vallem
          Achor : </ab>
        <ab xml:id="d1e544" n="25"> ubi dixit Josue: Quia turbasti nos, exturbet te Dominus in die
          hac. Lapidavitque eum omnis Israël: et cuncta quae illius erant, igne consumpta
          sunt.</ab>
        <ab xml:id="d1e547" n="26"> Congregaveruntque super eum acervum magnum lapidum, qui permanet
          usque in praesentem diem. Et aversus est furor Domini ab eis. Vocatumque est nomen loci
          illius, vallis Achor, usque hodie.</ab>
      </div>
      <div xml:id="d1e551" type="chap" n="8">
        <ab xml:id="d1e553" n="1">Dixit autem Dominus ad Josue: Ne timeas, neque formides: tolle
          tecum omnem multitudinem pugnatorum, et consurgens ascende in oppidum Hai. Ecce tradidi in
          manu tua regem ejus et populum, urbemque et terram.</ab>
        <ab xml:id="d1e556" n="2">Faciesque urbi Hai, et regi ejus, sicut fecisti Jericho, et regi
          illius: praedam vero, et omnia animantia diripietis vobis: pone insidias urbi post
          eam.</ab>
        <ab xml:id="d1e559" n="3">Surrexitque Josue, et omnis exercitus bellatorum cum eo, ut
          ascenderent in Hai: et electa triginta millia virorum fortium misit nocte,</ab>
        <ab xml:id="d1e562" n="4">praecepitque eis, dicens: Ponite insidias post civitatem, nec
          longius recedatis: et eritis omnes parati.</ab>
        <ab xml:id="d1e565" n="5">Ego autem, et reliqua multitudo, quae mecum est, accedemus ex
          adverso contra urbem. Cumque exierint contra nos, sicut ante fecimus, fugiemus, et terga
          vertemus,</ab>
        <ab xml:id="d1e569" n="6">donec persequentes ab urbe longius protrahantur: putabunt enim
          nos fugere sicut prius.</ab>
        <ab xml:id="d1e572" n="7">Nobis ergo fugientibus, et illis persequentibus, consurgetis de
          insidiis, et vastabitis civitatem: tradetque eam Dominus Deus vester in manus
          vestras.</ab>
        <ab xml:id="d1e575" n="8">Cumque ceperitis, succendite eam, et sic omnia facietis, ut
            jussi.
        </ab>
        <ab xml:id="d1e579" n="9">Dimisitque eos, et perrexerunt ad locum insidiarum, sederuntque
          inter Bethel et Hai, ad occidentalem plagam urbis Hai: Josue autem nocte illa in medio
          mansit populi,</ab>
        <ab xml:id="d1e582" n="10"> surgensque diluculo recensuit socios, et ascendit cum senioribus
          in fronte exercitus, vallatus auxilio pugnatorum.</ab>
        <ab xml:id="d1e585" n="11"> Cumque venissent et ascendissent ex adverso civitatis, steterunt
          ad septentrionalem urbis plagam, inter quam et eos erat vallis media.</ab>
        <ab xml:id="d1e589" n="12"> Quinque autem millia viros elegerat, et posuerat in insidiis
          inter Bethel et Hai ex occidentali parte ejusdem civitatis : </ab>
        <ab xml:id="d1e592" n="13"> omnis vero reliquus exercitus ad aquilonem aciem dirigebat, ita
          ut novissimi illius multitudinis occidentalem plagam urbis attingerent. Abiit ergo Josue
          nocte illa, et stetit in vallis medio.
        </ab>
        <ab xml:id="d1e596" n="14"> Quod cum vidisset rex Hai, festinavit mane, et egressus est cum
          omni exercitu civitatis, direxitque aciem contra desertum, ignorans quod post tergum
          laterent insidiae.</ab>
        <ab xml:id="d1e599" n="15"> Josue vero et omnis Israël cesserunt loco, simulantes metum, et
          fugientes per solitudinis viam.</ab>
        <ab xml:id="d1e602" n="16"> At illi vociferantes pariter, et se mutuo cohortantes, persecuti
          sunt eos. Cumque recessissent a civitate,</ab>
        <ab xml:id="d1e605" n="17"> et ne unus quidem in urbe Hai et Bethel remansisset qui non
          persequeretur Israël (sicut eruperant aperta oppida relinquentes),</ab>
        <ab xml:id="d1e609" n="18"> dixit Dominus ad Josue: Leva clypeum, qui in manu tua est,
          contra urbem Hai, quoniam tibi tradam eam.</ab>
        <ab xml:id="d1e612" n="19"> Cumque elevasset clypeum ex adverso civitatis, insidiae, quae
          latebant, surrexerunt confestim: et pergentes ad civitatem, ceperunt, et succenderunt
          eam.</ab>
        <ab xml:id="d1e615" n="20"> Viri autem civitatis, qui persequebantur Josue, respicientes et
          videntes fumum urbis ad caelum usque conscendere, non potuerunt ultra huc illucque
          diffugere: praesertim cum hi qui simulaverant fugam, et tendebant ad solitudinem, contra
          persequentes fortissime restitissent.</ab>
        <ab xml:id="d1e618" n="21"> Vidensque Josue et omnis Israël quod capta esset civitas, et
          fumus urbis ascenderet, reversus percussit viros Hai.</ab>
        <ab xml:id="d1e621" n="22"> Siquidem et illi qui ceperant et succenderant civitatem, egressi
          ex urbe contra suos, medios hostium ferire coeperunt. Cum ergo ex utraque parte adversarii
          caederentur, ita ut nullus de tanta multitudine salvaretur,</ab>
        <ab xml:id="d1e624" n="23"> regem quoque urbis Hai apprehenderunt viventem, et obtulerunt
            Josue.
        </ab>
        <ab xml:id="d1e629" n="24"> Igitur omnibus interfectis, qui Israëlem ad deserta tendentem
          fuerant persecuti, et in eodem loco gladio corruentibus, reversi filii Israël percusserunt
          civitatem.</ab>
        <ab xml:id="d1e632" n="25"> Erant autem qui in eodem die conciderant a viro usque ad
          mulierem, duodecim millia hominum, omnes urbis Hai.</ab>
        <ab xml:id="d1e635" n="26"> Josue vero non contraxit manum, quam in sublime porrexerat,
          tenens clypeum donec interficerentur omnes habitatores Hai.</ab>
        <ab xml:id="d1e638" n="27"> Jumenta autem et praedam civitatis diviserunt sibi filii Israël,
          sicut praeceperat Dominus Josue.</ab>
        <ab xml:id="d1e641" n="28"> Qui succendit urbem, et fecit eam tumulum sempiternum : </ab>
        <ab xml:id="d1e644" n="29"> regem quoque ejus suspendit in patibulo usque ad vesperam et
          solis occasum. Praecepitque Josue, et deposuerunt cadaver ejus de cruce: projeceruntque
          in ipso introitu civitatis, congesto super eum magno acervo lapidum, qui permanet usque in
          praesentem diem.
        </ab>
        <ab xml:id="d1e649" n="30"> Tunc aedificavit Josue altare Domino Deo Israël in monte
          Hebal,</ab>
        <ab xml:id="d1e652" n="31"> sicut praeceperat Moyses famulus Domini filiis Israël, et
          scriptum est in volumine legis Moysi: altare vero de lapidibus impolitis, quos ferrum non
          tetigit: et obtulit super eo holocausta Domino, immolavitque pacificas victimas.</ab>
        <ab xml:id="d1e655" n="32"> Et scripsit super lapides Deuteronomium legis Moysi, quod ille
          digesserat coram filiis Israël.</ab>
        <ab xml:id="d1e658" n="33"> Omnis autem populus, et majores natu, ducesque ac judices,
          stabant ex utraque parte arcae, in conspectu sacerdotum qui portabant arcam foederis
          Domini, ut advena, ita et indigena. Media pars eorum juxta montem Garizim, et media juxta
          montem Hebal, sicut praeceperat Moyses famulus Domini. Et primum quidem benedixit populo
          Israël.</ab>
        <ab xml:id="d1e661" n="34"> Post haec legit omnia verba benedictionis et maledictionis, et
          cuncta quae scripta erant in legis volumine.</ab>
        <ab xml:id="d1e664" n="35"> Nihil ex his quae Moyses jusserat, reliquit intactum, sed
          universa replicavit coram omni multitudine Israël, mulieribus ac parvulis, et advenis qui
          inter eos morabantur.</ab>
      </div>
      <div xml:id="d1e668" type="chap" n="9">
        <ab xml:id="d1e670" n="1">Quibus auditis, cuncti reges trans Jordanem, qui versabantur in
          montanis et campestribus, in maritimis ac littore magni maris, hi quoque qui habitabant
          juxta Libanum, Hethaeus et Amorrhaeus, Chananaeus, Pherezaeus, et Hevaeus, et
          Jebusaeus,</ab>
        <ab xml:id="d1e673" n="2">congregati sunt pariter, ut pugnarent contra Josue et Israël uno
          animo, eademque sententia.
        </ab>
        <ab xml:id="d1e677" n="3">At hi qui habitabant in Gabaon, audientes cuncta quae fecerat
          Josue Jericho, et Hai,</ab>
        <ab xml:id="d1e680" n="4">et callide cogitantes, tulerunt sibi cibaria, saccos veteres
          asinis imponentes, et utres vinarios scissos atque consutos,</ab>
        <ab xml:id="d1e683" n="5">calceamentaque perantiqua quae ad indicium vetustatis pittaciis
          consuta erant, induti veteribus vestimentis: panes quoque, quos portabant ob viaticum,
          duri erant, et in frustra comminuti : </ab>
        <ab xml:id="d1e687" n="6">perrexeruntque ad Josue, qui tunc morabatur in castris Galgalae,
          et dixerunt ei, atque simul omni Israëli: De terra longinqua venimus, pacem vobiscum
          facere cupientes. Responderuntque viri Israël ad eos, atque dixerunt : </ab>
        <ab xml:id="d1e690" n="7">Ne forte in terra, quae nobis sorte debetur, habitetis, et non
          possimus foedus inire vobiscum.</ab>
        <ab xml:id="d1e693" n="8">At illi ad Josue: Servi, inquiunt, tui sumus. Quibus Josue ait : 
          Quinam estis vos? et unde venistis ?</ab>
        <ab xml:id="d1e696" n="9">Responderunt: De terra longinqua valde venerunt servi tui in
          nomine Domini Dei tui. Audivimus enim famam potentiae ejus, cuncta quae fecit in
          Aegypto,</ab>
        <ab xml:id="d1e699" n="10"> et duobus regibus Amorrhaeorum qui fuerunt trans Jordanem, Sehon
          regi Hesebon, et Og regi Basan, qui erat in Astaroth : </ab>
        <ab xml:id="d1e702" n="11"> dixeruntque nobis seniores, et omnes habitatores terrae nostrae
         : Tollite in manibus cibaria ob longissimam viam, et occurrite eis, et dicite: Servi
          vestri sumus: foedus inite nobiscum.</ab>
        <ab xml:id="d1e706" n="12"> En panes quando egressi sumus de domibus nostris, ut veniremus
          ad vos, calidos sumpsimus ; nunc sicci facti sunt, et vetustate nimia comminuti.</ab>
        <ab xml:id="d1e709" n="13"> Utres vini novos implevimus ; nunc rupti sunt et soluti. Vestes
          et calceamenta quibus induimur, et quae habemus in pedibus, ob longitudinem longioris viae
          trita sunt, et pene consumpta.</ab>
        <ab xml:id="d1e712" n="14"> Susceperunt igitur de cibariis eorum, et os Domini non
          interrogaverunt.</ab>
        <ab xml:id="d1e715" n="15"> Fecitque Josue cum eis pacem, et inito foedere pollicitus est
          quod non occiderentur: principes quoque multitudinis juraverunt eis.
        </ab>
        <ab xml:id="d1e719" n="16"> Post dies autem tres initi foederis, audierunt quod in vicino
          habitarent, et inter eos futuri essent.</ab>
        <ab xml:id="d1e722" n="17"> Moveruntque castra filii Israël, et venerunt in civitates eorum
          die tertio, quarum haec vocabula sunt: Gabaon, et Caphira, et Beroth, et
          Cariathiarim.</ab>
        <ab xml:id="d1e726" n="18"> Et non percusserunt eos, eo quod jurassent eis principes
          multitudinis in nomine Domini Dei Israël. Murmuravit itaque omne vulgus contra
          principes.</ab>
        <ab xml:id="d1e729" n="19"> Qui responderunt eis: Juravimus illis in nomine Domini Dei
          Israël, et idcirco non possumus eos contingere.</ab>
        <ab xml:id="d1e732" n="20"> Sed hoc faciemus eis: reserventur quidem ut vivant, ne contra
          nos ira Domini concitetur, si pejeraverimus : </ab>
        <ab xml:id="d1e735" n="21"> sed sic vivant, ut in usus universae multitudinis ligna caedant,
          aquasque comportent. Quibus haec loquentibus,</ab>
        <ab xml:id="d1e738" n="22"> vocavit Gabaonitas Josue, et dixit eis: Cur nos decipere fraude
          voluistis, ut diceretis: Procul valde habitamus a vobis, cum in medio nostri sitis ?</ab>
        <ab xml:id="d1e741" n="23"> itaque sub maledictione eritis, et non deficiet de stirpe vestra
          ligna caedens, aquasque comportans in domum Dei mei.</ab>
        <ab xml:id="d1e745" n="24"> Qui responderunt: Nuntiatum est nobis servis tuis, quod
          promisisset Dominus Deus tuus Moysi servo suo ut traderet vobis omnem terram, et
          disperderet cunctos habitatores ejus. Timuimus igitur valde, et providimus animabus
          nostris, vestro terrore compulsi, et hoc consilium inivimus.</ab>
        <ab xml:id="d1e748" n="25"> Nunc autem in manu tua sumus: quod tibi bonum et rectum
          videtur, fac nobis.</ab>
        <ab xml:id="d1e751" n="26"> Fecit ergo Josue ut dixerat, et liberavit eos de manu filiorum
          Israël, ut non occiderentur.</ab>
        <ab xml:id="d1e754" n="27"> Decrevitque in illo die eos esse in ministerio cuncti populi, et
          altaris Domini, caedentes ligna, et aquas comportantes, usque in praesens tempus, in loco
          quem Dominus elegisset.</ab>
      </div>
      <div xml:id="d1e758" type="chap" n="10">
        <ab xml:id="d1e760" n="1">Quae cum audisset Adonisedec rex Jerusalem, quod scilicet
          cepisset Josue Hai, et subvertisset eam (sicut enim fecerat Jericho et regi ejus, sic
          fecit Hai et regi illius), et quod transfugissent Gabaonitae ad Israël, et essent
          foederati eorum,</ab>
        <ab xml:id="d1e763" n="2">timuit valde. Urbs enim magna erat Gabaon, et una civitatum
          regalium, et major oppido Hai, omnesque bellatores ejus fortissimi.</ab>
        <ab xml:id="d1e766" n="3">Misit ergo Adonisedec rex Jerusalem ad Oham regem Hebron, et ad
          Pharam regem Jerimoth, ad Japhia quoque regem Lachis, et ad Dabir regem Eglon, dicens
          : </ab>
        <ab xml:id="d1e769" n="4">Ad me ascendite, et ferte praesidium, ut expugnemus Gabaon, quare
          transfugerit ad Josue, et ad filios Israël.</ab>
        <ab xml:id="d1e772" n="5">Congregati igitur ascenderunt quinque reges Amorrhaeorum: rex
          Jerusalem, rex Hebron, rex Jerimoth, rex Lachis, rex Eglon, simul cum exercitibus suis : 
          et castrametati sunt circa Gabaon, oppugnantes eam.
        </ab>
        <ab xml:id="d1e777" n="6">Habitatores autem Gabaon urbis obsessae miserunt ad Josue, qui
          tunc morabatur in castris apud Galgalam, et dixerunt ei: Ne retrahas manus tuas ab
          auxilio servorum tuorum: ascende cito, et libera nos, ferque praesidium: convenerunt
          enim adversum nos omnes reges Amorrhaeorum, qui habitant in montanis.</ab>
        <ab xml:id="d1e780" n="7">Ascenditque Josue de Galgalis, et omnis exercitus bellatorum cum
          eo, viri fortissimi.</ab>
        <ab xml:id="d1e783" n="8">Dixitque Dominus ad Josue: Ne timeas eos: in manus enim tuas
          tradidi illos: nullus ex eis tibi resistere poterit.</ab>
        <ab xml:id="d1e786" n="9">Irruit itaque Josue super eos repente, tota nocte ascendens de
          Galgalis.</ab>
        <ab xml:id="d1e789" n="10"> Et conturbavit eos Dominus a facie Israël: contrivitque plaga
          magna in Gabaon, ac persecutus est eos per viam ascensus Bethoron, et percussit usque
          Azeca et Maceda.</ab>
        <ab xml:id="d1e792" n="11"> Cumque fugerent filios Israël, et essent in descensu Bethoron,
          Dominus misit super eos lapides magnos de caelo usque ad Azeca: et mortui sunt multo
          plures lapidibus grandinis, quam quos gladio percusserant filii Israël.</ab>
        <ab xml:id="d1e796" n="12"> Tunc locutus est Josue Domino, in die qua tradidit Amorrhaeum in
          conspectu filiorum Israël, dixitque coram eis: [Sol, contra Gabaon ne movearis,/ et luna
          contra vallem Ajalon./</ab>
        <ab xml:id="d1e799" n="13"> Steteruntque sol et luna,/ donec ulcisceretur se gens de
          inimicis suis.] Nonne scriptum est hoc in libro justorum? Stetit itaque sol in medio
          caeli, et non festinavit occumbere spatio unius diei.</ab>
        <ab xml:id="d1e802" n="14"> Non fuit antea nec postea tam longa dies, obediente Domino voci
          hominis, et pugnante pro Israël.</ab>
        <ab xml:id="d1e805" n="15"> Reversusque est Josue cum omni Israël in castra Galgalae.<pc
            ana="#pilcrow"/>
        </ab>
        <ab xml:id="d1e809" n="16"> Fugerant enim quinque reges et se absconderant in spelunca urbis
          Maceda.</ab>
        <ab xml:id="d1e812" n="17"> Nuntiatumque est Josue quod inventi essent quinque reges
          latentes in spelunca urbis Maceda.</ab>
        <ab xml:id="d1e816" n="18"> Qui praecepit sociis, et ait: Volvite saxa ingentia ad os
          speluncae, et ponite viros industrios, qui clausos custodiant : </ab>
        <ab xml:id="d1e819" n="19"> vos autem nolite stare, sed persequimini hostes, et extremos
          quosque fugientium caedite: nec dimittatis eos urbium suarum intrare praesidia, quos
          tradidit Dominus Deus in manus vestras.</ab>
        <ab xml:id="d1e822" n="20"> Caesis ergo adversariis plaga magna, et usque ad internecionem
          pene consumptis, hi qui Israël effugere potuerunt, ingressi sunt civitates munitas.</ab>
        <ab xml:id="d1e825" n="21"> Reversusque est omnis exercitus ad Josue in Maceda, ubi tunc
          erant castra, sani et integro numero: nullusque contra filios Israël mutire ausus
          est.</ab>
        <ab xml:id="d1e828" n="22"> Praecepitque Josue, dicens: Aperite os speluncae, et producite
          ad me quinque reges, qui in ea latitant.</ab>
        <ab xml:id="d1e831" n="23"> Feceruntque ministri ut sibi fuerat imperatum: et eduxerunt ad
          eum quinque reges de spelunca, regem Jerusalem, regem Hebron, regem Jerimoth, regem
          Lachis, regem Eglon.</ab>
        <ab xml:id="d1e835" n="24"> Cumque educti essent ad eum, vocavit omnes viros Israël, et ait
          ad principes exercitus qui secum erant: Ite, et ponite pedes super colla regum istorum.
          Qui cum perrexissent, et subjectorum colla pedibus calcarent,</ab>
        <ab xml:id="d1e838" n="25"> rursum ait ad eos: Nolite timere, nec paveatis: confortamini,
          et estote robusti: sic enim faciet Dominus cunctis hostibus vestris, adversum quos
          dimicatis.</ab>
        <ab xml:id="d1e841" n="26"> Percussitque Josue, et interfecit eos, atque suspendit super
          quinque stipites: fueruntque suspensi usque ad vesperum.</ab>
        <ab xml:id="d1e844" n="27"> Cumque occumberet sol, praecepit sociis ut deponerent eos de
          patibulis. Qui depositos projecerunt in speluncam in qua latuerant, et posuerunt super os
          ejus saxa ingentia, quae permanent usque in praesens.
        </ab>
        <ab xml:id="d1e848" n="28"> Eodem quoque die, Macedam cepit Josue, et percussit eam in ore
          gladii, regemque illius interfecit, et omnes habitatores ejus: non dimisit in ea saltem
          parvas reliquias. Fecitque regi Maceda sicut fecerat regi Jericho.</ab>
        <ab xml:id="d1e851" n="29"> Transivit autem cum omni Israël de Maceda in Lebna, et pugnabat
          contra eam : </ab>
        <ab xml:id="d1e855" n="30"> quam tradidit Dominus cum rege suo in manus Israël : 
          percusseruntque urbem in ore gladii, et omnes habitatores ejus: non dimiserunt in ea
          ullas reliquias. Feceruntque regi Lebna sicut fecerant regi Jericho.</ab>
        <ab xml:id="d1e858" n="31"> De Lebna transivit in Lachis cum omni Israël: et exercitu per
          gyrum disposito, oppugnabat eam.</ab>
        <ab xml:id="d1e861" n="32"> Tradiditque Dominus Lachis in manus Israël, et cepit eam die
          altero, atque percussit in ore gladii, omnemque animam quae fuerat in ea, sicut fecerat
          Lebna.</ab>
        <ab xml:id="d1e864" n="33"> Eo tempore ascendit Horam rex Gazer, ut auxiliaretur Lachis : 
          quem percussit Josue cum omni populo ejus usque ad internecionem.</ab>
        <ab xml:id="d1e867" n="34"> Transivitque de Lachis in Eglon, et circumdedit,</ab>
        <ab xml:id="d1e870" n="35"> atque expugnavit eam eadem die: percussitque in ore gladii
          omnes animas quae erant in ea, juxta omnia quae fecerat Lachis.</ab>
        <ab xml:id="d1e874" n="36"> Ascendit quoque cum omni Israël de Eglon in Hebron, et pugnavit
          contra eam : </ab>
        <ab xml:id="d1e877" n="37"> cepit eam, et percussit in ore gladii, regem quoque ejus, et
          omnia oppida regionis illius, universasque animas quae in ea fuerant commoratae: non
          reliquit in ea ullas reliquias: sicut fecerat Eglon, sic fecit et Hebron, cuncta quae in
          ea reperit consumens gladio.</ab>
        <ab xml:id="d1e880" n="38"> Inde reversus in Dabir,</ab>
        <ab xml:id="d1e883" n="39"> cepit eam atque vastavit: regem quoque ejus atque omnia per
          circuitum oppida percussit in ore gladii: non dimisit in ea ullas reliquias: sicut
          fecerat Hebron et Lebna et regibus earum, sic fecit Dabir et regi illius.</ab>
        <ab xml:id="d1e886" n="40"> Percussit itaque Josue omnem terram montanam et meridianam atque
          campestrem, et Asedoth, cum regibus suis: non dimisit in ea ullas reliquias, sed omne
          quod spirare poterat interfecit, sicut praeceperat ei Dominus Deus Israël,</ab>
        <ab xml:id="d1e889" n="41"> a Cadesbarne usque Gazam. Omnem terram Gosen usque Gabaon,</ab>
        <ab xml:id="d1e893" n="42"> universosque reges, et regiones eorum uno impetu cepit atque
          vastavit: Dominus enim Deus Israël pugnavit pro eo.</ab>
        <ab xml:id="d1e896" n="43"> Reversusque est cum omni Israël ad locum castrorum in
          Galgala.</ab>
      </div>
      <div xml:id="d1e900" type="chap" n="11">
        <ab xml:id="d1e902" n="1">Quae cum audisset Jabin rex Asor, misit ad Jobab regem Madon, et
          ad regem Semeron, atque ad regem Achsaph : </ab>
        <ab xml:id="d1e905" n="2">ad reges quoque aquilonis, qui habitabant in montanis et in
          planitie contra meridiem Ceneroth, in campestribus quoque et in regionibus Dor juxta mare
          : </ab>
        <ab xml:id="d1e908" n="3">Chananaeum quoque ab oriente et occidente, et Amorrhaeum atque
          Hethaeum ac Pherezaeum et Jebusaeum in montanis: Hevaeum quoque qui habitabat ad radices
          Hermon in terra Maspha.</ab>
        <ab xml:id="d1e911" n="4">Egressique sunt omnes cum turmis suis, populus multus nimis sicut
          arena quae est in littore maris, equi quoque et currus immensae multitudinis.</ab>
        <ab xml:id="d1e914" n="5">Conveneruntque omnes reges isti in unum ad aquas Merom, ut
          pugnarent contra Israël.
        </ab>
        <ab xml:id="d1e919" n="6">Dixitque Dominus ad Josue: Ne timeas eos: cras enim hac eadem
          hora ego tradam omnes istos vulnerandos in conspectu Israël: equos eorum subnervabis, et
          currus igne combures.</ab>
        <ab xml:id="d1e922" n="7">Venitque Josue, et omnis exercitus cum eo, adversus illos ad
          aquas Merom subito, et irruerunt super eos,</ab>
        <ab xml:id="d1e925" n="8">tradiditque illos Dominus in manus Israël. Qui percusserunt eos,
          et persecuti sunt usque ad Sidonem magnam, et aquas Maserephoth, campumque Masphe, qui est
          ad orientalem illius partem. Ita percussit omnes, ut nullas dimitteret ex eis reliquias
          : </ab>
        <ab xml:id="d1e928" n="9">fecitque sicut praeceperat ei Dominus: equos eorum subnervavit,
          currusque combussit igni.</ab>
        <ab xml:id="d1e931" n="10"> Reversusque statim cepit Asor, et regem ejus percussit gladio.
          Asor enim antiquitus inter omnia regna haec principatum tenebat.</ab>
        <ab xml:id="d1e934" n="11"> Percussitque omnes animas quae ibidem morabantur: non dimisit
          in ea ullas reliquias, sed usque ad internecionem universa vastavit, ipsamque urbem
          peremit incendio.</ab>
        <ab xml:id="d1e938" n="12"> Et omnes per circuitum civitates, regesque earum, cepit,
          percussit atque delevit, sicut praeceperat ei Moyses famulus Domini.</ab>
        <ab xml:id="d1e941" n="13"> Absque urbibus, quae erant in collibus et in tumulis sitae,
          ceteras succendit Israël: unam tantum Asor munitissimam flamma consumpsit.</ab>
        <ab xml:id="d1e944" n="14"> Omnemque praedam istarum urbium ac jumenta diviserunt sibi filii
          Israël, cunctis hominibus interfectis.</ab>
        <ab xml:id="d1e947" n="15"> Sicut praeceperat Dominus Moysi servo suo, ita praecepit Moyses
          Josue, et ille universa complevit: non praeteriit de universis mandatis, nec unum quidem
          verbum quod jusserat Dominus Moysi.</ab>
        <ab xml:id="d1e950" n="16"> Cepit itaque Josue omnem terram montanam et meridianam,
          terramque Gosen, et planitiem, et occidentalem plagam, montemque Israël, et campestria
          ejus,</ab>
        <ab xml:id="d1e953" n="17"> et partem montis, quae ascendit Seir usque Baalgad, per
          planitiem Libani subter montem Hermon: omnes reges eorum cepit, percussit, et
          occidit.</ab>
        <ab xml:id="d1e957" n="18"> Multo tempore pugnavit Josue contra reges istos.</ab>
        <ab xml:id="d1e960" n="19"> Non fuit civitas quae se traderet filiis Israël, praeter
          Hevaeum, qui habitabat in Gabaon: omnes enim bellando cepit.</ab>
        <ab xml:id="d1e963" n="20"> Domini enim sententia fuerat, ut indurarentur corda eorum, et
          pugnarent contra Israël, et caderent, et non mererentur ullam clementiam, ac perirent,
          sicut praeceperat Dominus Moysi.</ab>
        <ab xml:id="d1e966" n="21"> In illo tempore venit Josue, et interfecit Enacim de montanis,
          Hebron, et Dabir, et Anab, et de omni monte Juda et Israël, urbesque eorum delevit.</ab>
        <ab xml:id="d1e969" n="22"> Non reliquit ullum de stirpe Enacim, in terra filiorum Israël : 
          absque civitatibus Gaza, et Geth, et Azoto, in quibus solis relicti sunt.</ab>
        <ab xml:id="d1e972" n="23"> Cepit ergo Josue omnem terram, sicut locutus est Dominus ad
          Moysen, et tradidit eam in possessionem filiis Israël secundum partes et tribus suas : 
          quievitque terra a praeliis.</ab>
      </div>
      <div xml:id="d1e977" type="chap" n="12">
        <ab xml:id="d1e979" n="1">Hi sunt reges, quos percusserunt filii Israël, et possederunt
          terram eorum trans Jordanem ad solis ortum, a torrente Arnon usque ad montem Hermon, et
          omnem orientalem plagam, quae respicit solitudinem.</ab>
        <ab xml:id="d1e982" n="2">Sehon rex Amorrhaeorum, qui habitavit in Hesebon, dominatus est
          ab Aroër, quae sita est super ripam torrentis Arnon, et mediae partis in valle,
          dimidiaeque Galaad, usque ad torrentem Jaboc, qui est terminus filiorum Ammon.</ab>
        <ab xml:id="d1e985" n="3">Et a solitudine usque ad mare Ceneroth contra orientem, et usque
          ad mare deserti, quod est mare salsissimum, ad orientalem plagam per viam quae ducit
          Bethsimoth: et ab australi parte, quae subjacet Asedoth, Phasga.</ab>
        <ab xml:id="d1e988" n="4">Terminus Og regis Basan, de reliquiis Raphaim, qui habitavit in
          Astaroth, et in Edrai, et dominatus est in monte Hermon, et in Salecha, atque in universa
          Basan, usque ad terminos</ab>
        <ab xml:id="d1e991" n="5">Gessuri, et Machati, et dimidiae partis Galaad: terminos Sehon
          regis Hesebon.</ab>
        <ab xml:id="d1e995" n="6">Moyses famulus Domini et filii Israël percusserunt eos,
          tradiditque terram eorum Moyses in possessionem Rubenitis, et Gaditis, et dimidiae tribui
          Manasse.</ab>
        <ab xml:id="d1e998" n="7">Hi sunt reges terrae, quos percussit Josue et filii Israël trans
          Jordanem ad occidentalem plagam, a Baalgad in campo Libani, usque ad montem cujus pars
          ascendit in Seir: tradiditque eam Josue in possessionem tribubus Israël, singulis partes
          suas,</ab>
        <ab xml:id="d1e1001" n="8">tam in montanis quam in planis atque campestribus. In Asedoth,
          et in solitudine, ac in meridie, Hethaeus fuit et Amorrhaeus, Chananaeus, et Pherezaeus,
          Hevaeus et Jebusaeus.</ab>
        <ab xml:id="d1e1004" n="9">Rex Jericho unus: rex Hai, quae est ex latere Bethel, unus
          : </ab>
        <ab xml:id="d1e1007" n="10"> rex Jerusalem unus, rex Hebron unus,</ab>
        <ab xml:id="d1e1010" n="11"> rex Jerimoth unus, rex Lachis unus,</ab>
        <ab xml:id="d1e1014" n="12"> rex Eglon unus, rex Gazer unus,</ab>
        <ab xml:id="d1e1017" n="13"> rex Dabir unus, rex Gader unus,</ab>
        <ab xml:id="d1e1020" n="14"> rex Herma unus, rex Hered unus,</ab>
        <ab xml:id="d1e1023" n="15"> rex Lebna unus, rex Odullam unus,</ab>
        <ab xml:id="d1e1026" n="16"> rex Maceda unus, rex Bethel unus,</ab>
        <ab xml:id="d1e1029" n="17"> rex Taphua unus, rex Opher unus,</ab>
        <ab xml:id="d1e1033" n="18"> rex Aphec unus, rex Saron unus,</ab>
        <ab xml:id="d1e1036" n="19"> rex Madon unus, rex Asor unus,</ab>
        <ab xml:id="d1e1039" n="20"> rex Semeron unus, rex Achsaph unus,</ab>
        <ab xml:id="d1e1042" n="21"> rex Thenac unus, rex Mageddo unus,</ab>
        <ab xml:id="d1e1045" n="22"> rex Cades unus, rex Jachanan Carmeli unus,</ab>
        <ab xml:id="d1e1048" n="23"> rex Dor et provinciae Dor unus, rex gentium Galgal unus,</ab>
        <ab xml:id="d1e1052" n="24"> rex Thersa unus: omnes reges triginta unus.</ab>
      </div>
      <div xml:id="d1e1056" type="chap" n="13">
        <ab xml:id="d1e1058" n="1">Josue senex provectaeque aetatis erat, et dixit Dominus ad eum : 
          Senuisti, et longaevus es, terraque latissima derelicta est, quae necdum sorte divisa est
          : </ab>
        <ab xml:id="d1e1061" n="2">omnis videlicet Galilaea, Philisthiim, et universa Gessuri.</ab>
        <ab xml:id="d1e1064" n="3">A fluvio turbido, qui irrigat Aegyptum, usque ad terminos
          Accaron contra aquilonem: terra Chanaan, quae in quinque regulos Philisthiim dividitur,
          Gazaeos, et Azotios, Ascalonitas, Gethaeos, et Accaronitas.</ab>
        <ab xml:id="d1e1067" n="4">Ad meridiem vero sunt Hevaei, omnis terra Chanaan, et Maara
          Sidoniorum, usque Apheca et terminos Amorrhaei,</ab>
        <ab xml:id="d1e1070" n="5">ejusque confinia. Libani quoque regio contra orientem, a Baalgad
          sub monte Hermon, donec ingrediaris Emath ;</ab>
        <ab xml:id="d1e1074" n="6">omnium qui habitant in monte a Libano usque ad aquas
          Maserephoth, universique Sidonii. Ego sum qui delebo eos a facie filiorum Israël. Veniat
          ergo in partem haereditatis Israël, sicut praecepi tibi.</ab>
        <ab xml:id="d1e1077" n="7">Et nunc divide terram in possessionem novem tribubus, et
          dimidiae tribui Manasse,</ab>
        <ab xml:id="d1e1080" n="8">cum qua Ruben et Gad possederunt terram, quam tradidit eis
          Moyses famulus Domini trans fluenta Jordanis, ad orientalem plagam.</ab>
        <ab xml:id="d1e1083" n="9">Ab Aroër, quae sita est in ripa torrentis Arnon, et in vallis
          medio, universaque campestria Medaba, usque Dibon,</ab>
        <ab xml:id="d1e1086" n="10"> et cunctas civitates Sehon regis Amorrhaei, qui regnavit in
          Hesebon, usque ad terminos filiorum Ammon,</ab>
        <ab xml:id="d1e1089" n="11"> et Galaad, ac terminum Gessuri et Machati, et omnem montem
          Hermon, et universam Basan, usque ad Salecha,</ab>
        <ab xml:id="d1e1093" n="12"> omne regnum Og in Basan, qui regnavit in Astaroth et Edrai,
          ipse fuit de reliquiis Raphaim: percussitque eos Moyses, atque delevit.</ab>
        <ab xml:id="d1e1096" n="13"> Nolueruntque disperdere filii Israël Gessuri et Machati: et
          habitaverunt in medio Israël usque in praesentem diem.</ab>
        <ab xml:id="d1e1099" n="14"> Tribui autem Levi non dedit possessionem: sed sacrificia et
          victimae Domini Dei Israël, ipsa est ejus haereditas, sicut locutus est illi.<pc
            ana="#pilcrow"/>
        </ab>
        <ab xml:id="d1e1103" n="15"> Dedit ergo Moyses possessionem tribui filiorum Ruben juxta
          cognationes suas.</ab>
        <ab xml:id="d1e1106" n="16"> Fuitque terminus eorum ab Aroër, quae sita est in ripa
          torrentis Arnon, et in valle ejusdem torrentis media: universam planitiem, quae ducit
          Medaba,</ab>
        <ab xml:id="d1e1109" n="17"> et Hesebon, cunctosque viculos earum, qui sunt in campestribus
         : Dibon quoque et Bamothbaal, et oppidum Baalmaon,</ab>
        <ab xml:id="d1e1113" n="18"> et Jassa, et Cedimoth, et Mephaath,</ab>
        <ab xml:id="d1e1116" n="19"> et Cariathaim, et Sabama, et Sarathasar in monte
          convallis.</ab>
        <ab xml:id="d1e1119" n="20"> Bethphogor et Asedoth, Phasga et Bethiesimoth,</ab>
        <ab xml:id="d1e1122" n="21"> et omnes urbes campestres, universaque regna Sehon regis
          Amorrhaei, qui regnavit in Hesebon, quem percussit Moyses cum principibus Madian : 
          Hevaeum, et Recem, et Sur, et Hur, et Rebe duces Sehon habitatores terrae.</ab>
        <ab xml:id="d1e1125" n="22"> Et Balaam filium Beor ariolum occiderunt filii Israël gladio
          cum ceteris interfectis.</ab>
        <ab xml:id="d1e1128" n="23"> Factusque est terminus filiorum Ruben Jordanis fluvius. Haec
          est possessio Rubenitarum per cognationes suas urbium et viculorum.
        </ab>
        <ab xml:id="d1e1133" n="24"> Deditque Moyses tribui Gad et filiis ejus per cognationes suas
          possessionem, cujus haec divisio est.</ab>
        <ab xml:id="d1e1136" n="25"> Terminus Jaser, et omnes civitates Galaad, et dimidiam partem
          terrae filiorum Ammon, usque ad Aroër, quae est contra Rabba,</ab>
        <ab xml:id="d1e1139" n="26"> et ab Hesebon usque Ramoth, Masphe et Betonim: et a Manaim
          usque ad terminos Dabir.</ab>
        <ab xml:id="d1e1142" n="27"> In valle quoque Betharan, et Bethnemra, et Socoth, et Saphon
          reliquam partem regni Sehon regis Hesebon: hujus quoque finis, Jordanis est, usque ad
          extremam partem maris Cenereth trans Jordanem ad orientalem plagam.</ab>
        <ab xml:id="d1e1145" n="28"> Haec est possessio filiorum Gad per familias suas, civitates et
          villae earum.
        </ab>
        <ab xml:id="d1e1149" n="29"> Dedit et dimidiae tribui Manasse, filiisque ejus juxta
          cognationes suas, possessionem,</ab>
        <ab xml:id="d1e1153" n="30"> cujus hoc principium est: a Manaim universam Basan, et cuncta
          regna Og regis Basan, omnesque vicos Jair, qui sunt in Basan, sexaginta oppida : </ab>
        <ab xml:id="d1e1156" n="31"> et dimidiam partem Galaad, et Astaroth, et Edrai, urbes regni
          Og in Basan: filiis Machir, filii Manasse, dimidiae parti filiorum Machir juxta
          cognationes suas.</ab>
        <ab xml:id="d1e1159" n="32"> Hanc possessionem divisit Moyses in campestribus Moab trans
          Jordanem contra Jericho ad orientalem plagam.</ab>
        <ab xml:id="d1e1162" n="33"> Tribui autem Levi non dedit possessionem: quoniam Dominus Deus
          Israël ipse est possessio ejus, ut locutus est illi.</ab>
      </div>
      <div xml:id="d1e1166" type="chap" n="14">
        <ab xml:id="d1e1168" n="1">Hoc est quod possederunt filii Israël in terra Chanaan, quam
          dederunt eis Eleazar sacerdos, et Josue filius Nun, et principes familiarum per tribus
          Israël : </ab>
        <ab xml:id="d1e1171" n="2">sorte omnia dividentes, sicut praeceperat Dominus in manu Moysi,
          novem tribubus, et dimidiae tribui.</ab>
        <ab xml:id="d1e1174" n="3">Duabus enim tribubus, et dimidiae, dederat Moyses trans Jordanem
          possessionem: absque Levitis, qui nihil terrae acceperunt inter fratres suos : </ab>
        <ab xml:id="d1e1177" n="4">sed in eorum successerunt locum filii Joseph in duas divisi
          tribus, Manasse et Ephraim: nec acceperunt Levitae aliam in terra partem, nisi urbes ad
          habitandum, et suburbana earum ad alenda jumenta et pecora sua.</ab>
        <ab xml:id="d1e1180" n="5">Sicut praeceperat Dominus Moysi, ita fecerunt filii Israël, et
          diviserunt terram.
        </ab>
        <ab xml:id="d1e1185" n="6">Accesserunt itaque filii Juda ad Josue in Galgala, locutusque
          est ad eum Caleb filius Jephone Cenezaeus: Nosti quid locutus sit Dominus ad Moysen
          hominem Dei de me et te in Cadesbarne.</ab>
        <ab xml:id="d1e1188" n="7">Quadraginta annorum eram quando misit me Moyses famulus Domini
          de Cadesbarne, ut considerarem terram, nuntiavique ei quod mihi verum videbatur.</ab>
        <ab xml:id="d1e1191" n="8">Fratres autem mei, qui ascenderant mecum, dissolverunt cor
          populi: et nihilominus ego secutus sum Dominum Deum meum.</ab>
        <ab xml:id="d1e1194" n="9">Juravitque Moyses in die illo, dicens: Terra, quam calcavit pes
          tuus, erit possessio tua, et filiorum tuorum in aeternum: quia secutus es Dominum Deum
          meum.</ab>
        <ab xml:id="d1e1197" n="10"> Concessit ergo Dominus vitam mihi, sicut pollicitus est, usque
          in praesentem diem. Quadraginta et quinque anni sunt, ex quo locutus est Dominus verbum
          istud ad Moysen, quando ambulabat Israël per solitudinem: hodie octoginta quinque annorum
          sum,</ab>
        <ab xml:id="d1e1200" n="11"> sic valens ut eo valebam tempore quando ad explorandum missus
          sum: illius in me temporis fortitudo usque hodie perseverat, tam ad bellandum quam ad
          gradiendum.</ab>
        <ab xml:id="d1e1204" n="12"> Da ergo mihi montem istum, quem pollicitus est Dominus, te
          quoque audiente, in quo Enacim sunt, et urbes magnae atque munitae: si forte sit Dominus
          mecum, et potuero delere eos, sicut promisit mihi.</ab>
        <ab xml:id="d1e1207" n="13"> Benedixitque ei Josue, et tradidit ei Hebron in possessionem
          : </ab>
        <ab xml:id="d1e1210" n="14"> atque ex eo fuit Hebron Caleb filio Jephone Cenezaeo usque in
          praesentem diem, quia secutus est Dominum Deum Israël.</ab>
        <ab xml:id="d1e1213" n="15"> Nomen Hebron ante vocabatur Cariath Arbe: Adam maximus ibi
          inter Enacim situs est: et terra cessavit a praeliis.</ab>
      </div>
      <div xml:id="d1e1217" type="chap" n="15">
        <ab xml:id="d1e1219" n="1">Igitur sors filiorum Judae per cognationes suas ista fuit: a
          termino Edom, desertum Sin, contra meridiem, et usque ad extremam partem australis
          plagae.</ab>
        <ab xml:id="d1e1222" n="2">Initium ejus a summitate maris salsissimi, et a lingua ejus,
          quae respicit meridiem.</ab>
        <ab xml:id="d1e1225" n="3">Egrediturque contra ascensum Scorpionis, et pertransit in Sina : 
          ascenditque in Cadesbarne, et pervenit in Esron, ascendens ad Addar, et circuiens
          Carcaa,</ab>
        <ab xml:id="d1e1228" n="4">atque inde pertransiens in Asemona, et perveniens ad torrentem
          Aegypti: eruntque termini ejus mare magnum. Hic erit finis meridianae plagae.</ab>
        <ab xml:id="d1e1231" n="5">Ab oriente vero erit initium, mare salsissimum usque ad extrema
          Jordanis: et ea quae respiciunt ad aquilonem, a lingua maris usque ad eumdem Jordanis
          fluvium.</ab>
        <ab xml:id="d1e1235" n="6">Ascenditque terminus in Beth Hagla, et transit ab aquilone in
          Beth Araba, ascendens ad lapidem Boën filii Ruben : </ab>
        <ab xml:id="d1e1238" n="7">et tendens usque ad terminos Debera de valle Achor, contra
          aquilonem respiciens Galgala, quae est ex adverso ascensionis Adommim, ab australi parte
          torrentis: transitque aquas, quae vocantur fons solis: et erunt exitus ejus ad fontem
          Rogel.</ab>
        <ab xml:id="d1e1241" n="8">Ascenditque per convallem filii Ennom ex latere Jebusaei ad
          meridiem, haec est Jerusalem: et inde se erigens ad verticem montis, qui est contra
          Geennom ad occidentem in summitate vallis Raphaim contra aquilonem : </ab>
        <ab xml:id="d1e1244" n="9">pertransitque a vertice montis usque ad fontem aquae Nephtoa : 
          et pervenit usque ad vicos montis Ephron: inclinaturque in Baala, quae est Cariathiarim,
          id est, urbs silvarum.</ab>
        <ab xml:id="d1e1247" n="10"> Et circuit de Baala contra occidentem, usque ad montem Seir : 
          transitque juxta latus montis Jarim ad aquilonem in Cheslon: et descendit in Bethsames,
          transitque in Thamna.</ab>
        <ab xml:id="d1e1250" n="11"> Et pervenit contra aquilonem partis Accaron ex latere : 
          inclinaturque Sechrona, et transit montem Baala: pervenitque in Jebneel, et magni maris
          contra occidentem fine concluditur.</ab>
        <ab xml:id="d1e1254" n="12"> Hi sunt termini filiorum Juda per circuitum in cognationibus
            suis.
        </ab>
        <ab xml:id="d1e1258" n="13"> Caleb vero filio Jephone dedit partem in medio filiorum Juda,
          sicut praeceperat ei Dominus: Cariath Arbe patris Enac, ipsa est Hebron.</ab>
        <ab xml:id="d1e1261" n="14"> Delevitque ex ea Caleb tres filios Enac, Sesai et Ahiman et
          Tholmai de stirpe Enac.</ab>
        <ab xml:id="d1e1264" n="15"> Atque inde conscendens venit ad habitatores Dabir, quae prius
          vocabatur Cariath Sepher, id est, civitas litterarum.</ab>
        <ab xml:id="d1e1267" n="16"> Dixitque Caleb: Qui percusserit Cariath Sepher, et ceperit
          eam, dabo ei Axam filiam meam uxorem.</ab>
        <ab xml:id="d1e1270" n="17"> Cepitque eam Othoniel filius Cenez frater Caleb junior : 
          deditque ei Axam filiam suam uxorem.</ab>
        <ab xml:id="d1e1274" n="18"> Quae, cum pergerent simul, suasa est a viro suo ut peteret a
          patre suo agrum. Suspiravitque ut sedebat in asino: cui Caleb: Quid habes? inquit.</ab>
        <ab xml:id="d1e1277" n="19"> At illa respondit: Da mihi benedictionem: terram australem et
          arentem dedisti mihi ; junge et irriguam. Dedit itaque ei Caleb irriguum superius et
            inferius.
        </ab>
        <ab xml:id="d1e1281" n="20"> Haec est possessio tribus filiorum Juda per cognationes
          suas.</ab>
        <ab xml:id="d1e1284" n="21"> Erantque civitates ab extremis partibus filiorum Juda juxta
          terminos Edom a meridie: Cabseel et Eder et Jagur,</ab>
        <ab xml:id="d1e1287" n="22"> et Cyna et Dimona et Adada,</ab>
        <ab xml:id="d1e1290" n="23"> et Cades et Asor et Jethnam,</ab>
        <ab xml:id="d1e1294" n="24"> Ziph et Telem et Baloth,</ab>
        <ab xml:id="d1e1297" n="25"> Asor nova et Carioth, Hesron, haec est Asor ;</ab>
        <ab xml:id="d1e1300" n="26"> Amam, Sama, et Molada,</ab>
        <ab xml:id="d1e1303" n="27"> et Asergadda et Hassemon et Bethphelet,</ab>
        <ab xml:id="d1e1306" n="28"> et Hasersual et Bersabee et Baziothia,</ab>
        <ab xml:id="d1e1309" n="29"> et Baala et Jim et Esem,</ab>
        <ab xml:id="d1e1313" n="30"> et Eltholad et Cesil et Harma,</ab>
        <ab xml:id="d1e1316" n="31"> et Siceleg et Medemena et Sensenna,</ab>
        <ab xml:id="d1e1319" n="32"> Lebaoth et Selim et Aën et Remon. Omnes civitates viginti
          novem, et villae earum.</ab>
        <ab xml:id="d1e1322" n="33"> In campestribus vero: Estaol et Sarea et Asena,</ab>
        <ab xml:id="d1e1325" n="34"> et Zanoë et Aengannim et Taphua et Enaim,</ab>
        <ab xml:id="d1e1328" n="35"> et Jerimoth et Adullam, Socho et Azeca,</ab>
        <ab xml:id="d1e1332" n="36"> et Saraim et Adithaim et Gedera et Gederothaim: urbes
          quatuordecim, et villae earum.</ab>
        <ab xml:id="d1e1335" n="37"> Sanan et Hadassa et Magdalgad,</ab>
        <ab xml:id="d1e1338" n="38"> Delean et Masepha et Jecthel,</ab>
        <ab xml:id="d1e1341" n="39"> Lachis et Bascath et Eglon,</ab>
        <ab xml:id="d1e1344" n="40"> Chebbon et Leheman et Cethlis,</ab>
        <ab xml:id="d1e1347" n="41"> et Gideroth et Bethdagon et Naama et Maceda: civitates
          sedecim, et villae earum.</ab>
        <ab xml:id="d1e1351" n="42"> Labana et Ether et Asan,</ab>
        <ab xml:id="d1e1354" n="43"> Jephtha et Esna et Nesib,</ab>
        <ab xml:id="d1e1357" n="44"> et Ceila et Achzib et Maresa: civitates novem, et villae
          earum.</ab>
        <ab xml:id="d1e1360" n="45"> Accaron cum vicis et villulis suis.</ab>
        <ab xml:id="d1e1363" n="46"> Ab Accaron usque ad mare: omnia quae vergunt ad Azotum et
          viculos ejus.</ab>
        <ab xml:id="d1e1366" n="47"> Azotus cum vicis et villulis suis. Gaza cum vicis et villulis
          suis, usque ad torrentem Aegypti, et mare magnum terminus ejus.</ab>
        <ab xml:id="d1e1370" n="48"> Et in monte: Samir et Jether et Socoth</ab>
        <ab xml:id="d1e1373" n="49"> et Danna et Cariathsenna, haec est Dabir : </ab>
        <ab xml:id="d1e1376" n="50"> Anab et Istemo et Anim,</ab>
        <ab xml:id="d1e1379" n="51"> Gosen et Olon et Gilo: civitates undecim et villae earum.</ab>
        <ab xml:id="d1e1382" n="52"> Arab et Ruma et Esaan,</ab>
        <ab xml:id="d1e1385" n="53"> et Janum et Beththaphua et Apheca,</ab>
        <ab xml:id="d1e1389" n="54"> Athmatha, et Cariath Arbe, haec est Hebron, et Sior: civitates
          novem, et villae earum.</ab>
        <ab xml:id="d1e1392" n="55"> Maon et Carmel et Ziph et Jota,</ab>
        <ab xml:id="d1e1395" n="56"> Jezraël et Jucadam et Zanoë,</ab>
        <ab xml:id="d1e1398" n="57"> Accain, Gabaa et Thamna: civitates decem et villae earum.</ab>
        <ab xml:id="d1e1401" n="58"> Halhul, et Besur, et Gedor,</ab>
        <ab xml:id="d1e1404" n="59"> Mareth, et Bethanoth, et Eltecon: civitates sex et villae
          earum.</ab>
        <ab xml:id="d1e1408" n="60"> Cariathbaal, haec est Cariathiarim urbs silvarum, et Arebba : 
          civitates duae, et villae earum.</ab>
        <ab xml:id="d1e1411" n="61"> In deserto Betharaba, Meddin, et Sachacha,</ab>
        <ab xml:id="d1e1414" n="62"> et Nebsan, et civitas salis, et Engaddi: civitates sex, et
          villae earum.</ab>
        <ab xml:id="d1e1417" n="63"> Jebusaeum autem habitatorem Jerusalem non potuerunt filii Juda
          delere: habitavitque Jebusaeus cum filiis Juda in Jerusalem usque in praesentem
          diem.</ab>
      </div>
      <div xml:id="d1e1421" type="chap" n="16">
        <ab xml:id="d1e1423" n="1">Cecidit quoque sors filiorum Joseph ab Jordane contra Jericho et
          aquas ejus ab oriente: solitudo quae ascendit de Jericho ad montem Bethel : </ab>
        <ab xml:id="d1e1426" n="2">et egreditur de Bethel Luza: transitque terminum Archi, Ataroth
          : </ab>
        <ab xml:id="d1e1429" n="3">et descendit ad occidentem juxta terminum Jephleti, usque ad
          terminos Beth-horon inferioris, et Gazer: finiunturque regiones ejus mari magno : </ab>
        <ab xml:id="d1e1432" n="4">possederuntque filii Joseph, Manasses et Ephraim.<pc
            ana="#pilcrow"/>
        </ab>
        <ab xml:id="d1e1436" n="5">Et factus est terminus filiorum Ephraim per cognationes suas : 
          et possessio eorum contra orientem Ataroth Addar usque Beth-horon superiorem.</ab>
        <ab xml:id="d1e1440" n="6">Egrediunturque confinia in mare: Machmethath vero aquilonem
          respicit, et circuit terminos contra orientem in Thanathselo: et pertransit ab oriente
          Janoë.</ab>
        <ab xml:id="d1e1443" n="7">Descenditque de Janoë in Ataroth et Naaratha: et pervenit in
          Jericho, egrediturque ad Jordanem.</ab>
        <ab xml:id="d1e1446" n="8">De Taphua pertransit contra mare in vallem arundineti, suntque
          egressus ejus in mare salsissimum. Haec est possessio tribus filiorum Ephraim per familias
          suas.</ab>
        <ab xml:id="d1e1449" n="9">Urbesque separatae sunt filiis Ephraim in medio possessionis
          filiorum Manasse, et villae earum.</ab>
        <ab xml:id="d1e1452" n="10"> Et non interfecerunt filii Ephraim Chananaeum, qui habitabat in
          Gazer: habitavitque Chananaeus in medio Ephraim usque in diem hanc tributarius.</ab>
      </div>
      <div xml:id="d1e1456" type="chap" n="17">
        <ab xml:id="d1e1458" n="1">Cecidit autem sors tribui Manasse (ipse enim est primogenitus
          Joseph): Machir primogenito Manasse patri Galaad, qui fuit vir pugnator, habuitque
          possessionem Galaad et Basan : </ab>
        <ab xml:id="d1e1461" n="2">et reliquis filiorum Manasse juxta familias suas, filiis
          Abiezer, et filiis Helec, et filiis Esriel, et filiis Sechem, et filiis Hepher, et filiis
          Semida. Isti sunt filii Manasse filii Joseph, mares, per cognationes suas.<pc
            ana="#pilcrow"/>
        </ab>
        <ab xml:id="d1e1465" n="3">Salphaad vero filio Hepher filii Galaad filii Machir filii
          Manasse non erant filii, sed solae filiae: quarum ista sunt nomina: Maala et Noa et
          Hegla et Melcha et Thersa.</ab>
        <ab xml:id="d1e1468" n="4">Veneruntque in conspectu Eleazari sacerdotis, et Josue filii
          Nun, et principum, dicentes: Dominus praecepit per manum Moysi, ut daretur nobis
          possessio in medio fratrum nostrorum. Deditque eis juxta imperium Domini possessionem in
          medio fratrum patris earum.</ab>
        <ab xml:id="d1e1471" n="5">Et ceciderunt funiculi Manasse, decem, absque terra Galaad et
          Basan trans Jordanem.</ab>
        <ab xml:id="d1e1475" n="6">Filiae enim Manasse possederunt haereditatem in medio filiorum
          ejus. Terra autem Galaad cecidit in sortem filiorum Manasse qui reliqui erant.</ab>
        <ab xml:id="d1e1478" n="7">Fuitque terminus Manasse ab Aser, Machmethath quae respicit
          Sichem: et egreditur ad dexteram juxta habitatores fontis Taphuae.</ab>
        <ab xml:id="d1e1481" n="8">Etenim in sorte Manasse ceciderat terra Taphuae, quae est juxta
          terminos Manasse filiorum Ephraim.</ab>
        <ab xml:id="d1e1484" n="9">Descenditque terminus vallis arundineti in meridiem torrentis
          civitatum Ephraim, quae in medio sunt urbium Manasse: terminus Manasse ab aquilone
          torrentis, et exitus ejus pergit ad mare : </ab>
        <ab xml:id="d1e1487" n="10"> ita ut possessio Ephraim sit ab austro, et ab aquilone Manasse,
          et utramque claudat mare, et conjungantur sibi in tribu Aser ab aquilone, et in tribu
          Issachar ab oriente.</ab>
        <ab xml:id="d1e1490" n="11"> Fuitque haereditas Manasse in Issachar et in Aser, Bethsan et
          viculi ejus, et Jeblaam cum viculis suis, et habitatores Dor cum oppidis suis, habitatores
          quoque Endor cum viculis suis: similiterque habitatores Thenac cum viculis suis, et
          habitatores Mageddo cum viculis suis, et tertia pars urbis Nopheth.</ab>
        <ab xml:id="d1e1494" n="12"> Nec potuerunt filii Manasse has civitates subvertere, sed
          coepit Chananaeus habitare in terra sua.</ab>
        <ab xml:id="d1e1497" n="13"> Postquam autem convaluerunt filii Israël, subjecerunt
          Chananaeos, et fecerunt sibi tributarios, nec interfecerunt eos.
        </ab>
        <ab xml:id="d1e1501" n="14"> Locutique sunt filii Joseph ad Josue, et dixerunt: Quare
          dedisti mihi possessionem sortis et funiculi unius, cum sim tantae multitudinis, et
          benedixerit mihi Dominus ?</ab>
        <ab xml:id="d1e1504" n="15"> Ad quos Josue ait: Si populus multus es, ascende in silvam, et
          succide tibi spatia in terra Pherezaei et Raphaim: quia angusta est tibi possessio montis
          Ephraim.</ab>
        <ab xml:id="d1e1507" n="16"> Cui responderunt filii Joseph: Non poterimus ad montana
          conscendere, cum ferreis curribus utantur Chananaei, qui habitant in terra campestri, in
          qua sitae sunt Bethsan cum viculis suis, et Jezraël mediam possidens vallem.</ab>
        <ab xml:id="d1e1510" n="17"> Dixitque Josue ad domum Joseph, Ephraim et Manasse: Populus
          multus es, et magnae fortitudinis: non habebis sortem unam,</ab>
        <ab xml:id="d1e1514" n="18"> sed transibis ad montem, et succides tibi, atque purgabis ad
          habitandum spatia: et poteris ultra procedere cum subverteris Chananaeum, quem dicis
          ferreos habere currus, et esse fortissimum.</ab>
      </div>
      <div xml:id="d1e1519" type="chap" n="18">
        <ab xml:id="d1e1521" n="1">Congregatique sunt omnes filii Israël in Silo, ibique fixerunt
          tabernaculum testimonii, et fuit eis terra subjecta.</ab>
        <ab xml:id="d1e1524" n="2">Remanserant autem filiorum Israël septem tribus, quae necdum
          acceperant possessiones suas.</ab>
        <ab xml:id="d1e1527" n="3">Ad quos Josue ait: Usquequo marcetis ignavia, et non intratis
          ad possidendam terram, quam Dominus Deus patrum vestrorum dedit vobis ?</ab>
        <ab xml:id="d1e1530" n="4">Eligite de singulis tribubus ternos viros, ut mittam eos, et
          pergant atque circumeant terram, et describant eam juxta numerum uniuscujusque
          multitudinis: referantque ad me quod descripserint.</ab>
        <ab xml:id="d1e1533" n="5">Dividite vobis terram in septem partes: Judas sit in terminis
          suis ab australi plaga, et domus Joseph ab aquilone.</ab>
        <ab xml:id="d1e1537" n="6">Mediam inter hos terram in septem partes describite: et huc
          venietis ad me, ut coram Domino Deo vestro mittam vobis hic sortem : </ab>
        <ab xml:id="d1e1540" n="7">quia non est inter vos pars Levitarum, sed sacerdotium Domini
          est eorum haereditas. Gad autem et Ruben, et dimidia tribus Manasse, jam acceperant
          possessiones suas trans Jordanem ad orientalem plagam, quas dedit eis Moyses famulus
          Domini.</ab>
        <ab xml:id="d1e1543" n="8">Cumque surrexissent viri, ut pergerent ad describendam terram,
          praecepit eis Josue, dicens: Circuite terram, et describite eam, ac revertimini ad me : 
          ut hic coram Domino, in Silo, mittam vobis sortem.</ab>
        <ab xml:id="d1e1546" n="9">Itaque perrexerunt: et lustrantes eam, in septem partes
          diviserunt, scribentes in volumine. Reversique sunt ad Josue in castra Silo.</ab>
        <ab xml:id="d1e1549" n="10"> Qui misit sortes coram Domino in Silo, divisitque terram filiis
          Israël in septem partes.
        </ab>
        <ab xml:id="d1e1553" n="11"> Et ascendit sors prima filiorum Benjamin per familias suas, ut
          possiderent terram inter filios Juda et filios Joseph.</ab>
        <ab xml:id="d1e1557" n="12"> Fuitque terminus eorum contra aquilonem a Jordane: pergens
          juxta latus Jericho septentrionalis plagae, et inde contra occidentem ad montana
          conscendens et perveniens ad solitudinem Bethaven,</ab>
        <ab xml:id="d1e1560" n="13"> atque pertransiens juxta Luzam ad meridiem, ipsa est Bethel : 
          descenditque in Ataroth Addar, in montem qui est ad meridiem Beth-horon inferioris : </ab>
        <ab xml:id="d1e1563" n="14"> et inclinatur circuiens contra mare ad meridiem montis qui
          respicit Beth-horon contra Africum: suntque exitus ejus in Cariath-baal, quae vocatur et
          Cariathiarim, urbem filiorum Juda. Haec est plaga contra mare, ad occidentem.</ab>
        <ab xml:id="d1e1566" n="15"> A meridie autem ex parte Cariathiarim egreditur terminus contra
          mare, et pervenit usque ad fontem aquarum Nephtoa.</ab>
        <ab xml:id="d1e1569" n="16"> Descenditque in partem montis, qui respicit vallem filiorum
          Ennom: et est contra septentrionalem plagam in extrema parte vallis Raphaim. Descenditque
          in Geennom (id est, vallem Ennom) juxta latus Jebusaei ad austrum: et pervenit ad fontem
          Rogel,</ab>
        <ab xml:id="d1e1572" n="17"> transiens ad aquilonem, et egrediens ad Ensemes, id est, fontem
          solis : </ab>
        <ab xml:id="d1e1576" n="18"> et pertransit usque ad tumulos, qui sunt e regione ascensus
          Adommim: descenditque ad Abenboën, id est, lapidem Boën filii Ruben: et pertransit ex
          latere aquilonis ad campestria: descenditque in planitiem,</ab>
        <ab xml:id="d1e1579" n="19"> et praetergreditur contra aquilonem Beth Hagla: suntque exitus
          ejus contra linguam maris salsissimi ab aquilone in fine Jordanis ad australem plagam
          : </ab>
        <ab xml:id="d1e1582" n="20"> qui est terminus illius ab oriente. Haec est possessio filiorum
          Benjamin per terminos suos in circuitu, et familias suas.
        </ab>
        <ab xml:id="d1e1586" n="21"> Fueruntque civitates ejus, Jericho et Beth Hagla et vallis
          Casis,</ab>
        <ab xml:id="d1e1589" n="22"> Beth Araba et Samaraim et Bethel</ab>
        <ab xml:id="d1e1592" n="23"> et Avim et Aphara et Ophera,</ab>
        <ab xml:id="d1e1596" n="24"> villa Emona et Ophni et Gabee: civitates duodecim, et villae
          earum.</ab>
        <ab xml:id="d1e1599" n="25"> Gabaon et Rama et Beroth,</ab>
        <ab xml:id="d1e1602" n="26"> et Mesphe et Caphara, et Amosa</ab>
        <ab xml:id="d1e1605" n="27"> et Recem, Jarephel et Tharela,</ab>
        <ab xml:id="d1e1608" n="28"> et Sela, Eleph, et Jebus, quae est Jerusalem, Gabaath et
          Cariath: civitates quatuordecim, et villae earum. Haec est possessio filiorum Benjamin
          juxta familias suas.</ab>
      </div>
      <div xml:id="d1e1612" type="chap" n="19">
        <ab xml:id="d1e1614" n="1">Et egressa est sors secunda filiorum Simeon per cognationes suas
         : fuitque haereditas</ab>
        <ab xml:id="d1e1617" n="2">eorum in medio possessionis filiorum Juda: Bersabee et Sabee et
          Molada</ab>
        <ab xml:id="d1e1620" n="3">et Hasersual, Bala et Asem</ab>
        <ab xml:id="d1e1623" n="4">et Eltholad, Bethul et Harma</ab>
        <ab xml:id="d1e1626" n="5">et Siceleg et Bethmarchaboth et Hasersusa</ab>
        <ab xml:id="d1e1630" n="6">et Bethlebaoth et Sarohen: civitates tredecim, et villae
          earum.</ab>
        <ab xml:id="d1e1633" n="7">Ain et Remmon et Athar et Asan: civitates quatuor, et villae
          earum : </ab>
        <ab xml:id="d1e1636" n="8">omnes viculi per circuitum urbium istarum usque ad Baalath Beer
          Ramath contra australem plagam. Haec est haereditas filiorum Simeon juxta cognationes
          suas,</ab>
        <ab xml:id="d1e1639" n="9">in possessione et funiculo filiorum Juda: quia major erat, et
          idcirco filii Simeon possederunt in medio haereditatis eorum.
        </ab>
        <ab xml:id="d1e1643" n="10"> Ceciditque sors tertia filiorum Zabulon per cognationes suas : 
          factus est terminus possessionis eorum usque Sarid.</ab>
        <ab xml:id="d1e1646" n="11"> Ascenditque de mari et Merala, et pervenit in Debbaseth, usque
          ad torrentem qui est contra Jeconam.</ab>
        <ab xml:id="d1e1650" n="12"> Et revertitur de Sared contra orientem in fines Ceseleththabor
         : et egreditur ad Dabereth, ascenditque contra Japhie.</ab>
        <ab xml:id="d1e1653" n="13"> Et inde pertransit usque ad orientalem plagam Gethepher et
          Thacasin: et egreditur in Remmon, Amthar et Noa.</ab>
        <ab xml:id="d1e1656" n="14"> Et circuit ad aquilonem Hanathon: suntque egressus ejus vallis
          Jephthaël,</ab>
        <ab xml:id="d1e1659" n="15"> et Cateth et Naalol et Semeron et Jerala et Bethlehem : 
          civitates duodecim, et villae earum.</ab>
        <ab xml:id="d1e1662" n="16"> Haec est haereditas tribus filiorum Zabulon per cognationes
          suas, urbes et viculi earum.
        </ab>
        <ab xml:id="d1e1666" n="17"> Issachar egressa est sors quarta per cognationes suas : </ab>
        <ab xml:id="d1e1670" n="18"> fuitque ejus haereditas Jezraël et Casaloth et Sunem</ab>
        <ab xml:id="d1e1673" n="19"> et Hapharaim et Seon, et Anaharath</ab>
        <ab xml:id="d1e1676" n="20"> et Rabboth et Cesion, Abes,</ab>
        <ab xml:id="d1e1679" n="21"> et Rameth, et Engannim, et Enhadda et Bethpheses.</ab>
        <ab xml:id="d1e1682" n="22"> Et pervenit terminus ejus usque Thabor et Sehesima et
          Bethsames, eruntque exitus ejus Jordanis: civitates sedecim, et villae earum.</ab>
        <ab xml:id="d1e1685" n="23"> Haec est possessio filiorum Issachar per cognationes suas,
          urbes et viculi earum.
        </ab>
        <ab xml:id="d1e1690" n="24"> Ceciditque sors quinta tribui filiorum Aser per cognationes
          suas : </ab>
        <ab xml:id="d1e1693" n="25"> fuitque terminus eorum Halcath et Chali et Beten et Axaph</ab>
        <ab xml:id="d1e1696" n="26"> et Elmelech et Amaad et Messal: et pervenit usque ad Carmelum
          maris et Sihor et Labanath,</ab>
        <ab xml:id="d1e1699" n="27"> ac revertitur contra orientem Bethdagon: et pertransit usque
          Zabulon et vallem Jephthaël contra aquilonem in Bethemec et Nehiel. Egrediturque ad laevam
          Cabul,</ab>
        <ab xml:id="d1e1702" n="28"> et Abran et Rohob et Hamon et Cana, usque ad Sidonem
          magnam.</ab>
        <ab xml:id="d1e1705" n="29"> Revertiturque in Horma usque ad civitatem munitissimam Tyrum,
          et usque Hosa: eruntque exitus ejus in mare de funiculo Achziba : </ab>
        <ab xml:id="d1e1709" n="30"> et Amma et Aphec et Rohob: civitates viginti duae, et villae
          earum.</ab>
        <ab xml:id="d1e1712" n="31"> Haec est possessio filiorum Aser per cognationes suas, urbesque
          et viculi earum.
        </ab>
        <ab xml:id="d1e1716" n="32"> Filiorum Nephthali sexta sors cecidit per familias suas : </ab>
        <ab xml:id="d1e1719" n="33"> et coepit terminus de Heleph et Elon in Saananim, et Adami,
          quae est Neceb, et Jebnaël usque Lecum: et egressus eorum usque ad Jordanem : </ab>
        <ab xml:id="d1e1722" n="34"> revertiturque terminus contra occidentem in Azanotthabor, atque
          inde egreditur in Hucuca, et pertransit in Zabulon contra meridiem, et in Aser contra
          occidentem, et in Juda ad Jordanem contra ortum solis : </ab>
        <ab xml:id="d1e1725" n="35"> civitates munitissimae, Assedim, Ser, et Emath, et Reccath et
          Cenereth,</ab>
        <ab xml:id="d1e1729" n="36"> et Edema et Arama, Asor</ab>
        <ab xml:id="d1e1732" n="37"> et Cedes et Edrai, Enhasor,</ab>
        <ab xml:id="d1e1735" n="38"> et Jeron et Magdalel, Horem et Bethanath et Bethsames : 
          civitates decem et novem, et villae earum.</ab>
        <ab xml:id="d1e1738" n="39"> Haec est possessio tribus filiorum Nephthali per cognationes
          suas, urbes et viculi earum.
        </ab>
        <ab xml:id="d1e1742" n="40"> Tribui filiorum Dan per familias suas egressa est sors septima
          : </ab>
        <ab xml:id="d1e1745" n="41"> et fuit terminus possessionis ejus Sara et Esthaol, et
          Hirsemes, id est, civitas solis.</ab>
        <ab xml:id="d1e1749" n="42"> Selebin et Ajalon et Jethela,</ab>
        <ab xml:id="d1e1752" n="43"> Elon et Themna et Acron,</ab>
        <ab xml:id="d1e1755" n="44"> Elthece, Gebbethon et Balaath,</ab>
        <ab xml:id="d1e1758" n="45"> et Jud et Bane et Barach et Gethremmon : </ab>
        <ab xml:id="d1e1761" n="46"> et Mejarcon et Arecon, cum termino qui respicit Joppen,</ab>
        <ab xml:id="d1e1764" n="47"> et ipso fine concluditur. Ascenderuntque filii Dan, et
          pugnaverunt contra Lesem, ceperuntque eam: et percusserunt eam in ore gladii, et
          possederunt, et habitaverunt in ea, vocantes nomen ejus Lesem Dan, ex nomine Dan patris
          sui.</ab>
        <ab xml:id="d1e1768" n="48"> Haec est possessio tribus filiorum Dan, per cognationes suas,
          urbes et viculi earum.
        </ab>
        <ab xml:id="d1e1772" n="49"> Cumque complesset sorte dividere terram singulis per tribus
          suas, dederunt filii Israël possessionem Josue filio Nun in medio sui,</ab>
        <ab xml:id="d1e1775" n="50"> juxta praeceptum Domini, urbem quam postulavit Thamnath Saraa
          in monte Ephraim: et aedificavit civitatem, habitavitque in ea.</ab>
        <ab xml:id="d1e1778" n="51"> Hae sunt possessiones, quas sorte diviserunt Eleazar sacerdos,
          et Josue filius Nun, et principes familiarum ac tribuum filiorum Israël in Silo, coram
          Domino ad ostium tabernaculi testimonii: partitique sunt terram.</ab>
      </div>
      <div xml:id="d1e1782" type="chap" n="20">
        <ab xml:id="d1e1784" n="1">Et locutus est Dominus ad Josue, dicens: Loquere filiis Israël,
          et dic eis : </ab>
        <ab xml:id="d1e1787" n="2">Separate urbes fugitivorum, de quibus locutus sum ad vos per
          manum Moysi : </ab>
        <ab xml:id="d1e1790" n="3">ut confugiat ad eas quicumque animam percusserit nescius, et
          possit evadere iram proximi, qui ultor est sanguinis : </ab>
        <ab xml:id="d1e1793" n="4">cum ad unam harum confugerit civitatum, stabit ante portam
          civitatis, et loquetur senioribus urbis illius ea quae se comprobent innocentem: sicque
          suscipient eum, et dabunt ei locum ad habitandum.</ab>
        <ab xml:id="d1e1796" n="5">Cumque ultor sanguinis eum fuerit persecutus, non tradent in
          manus ejus: quia ignorans percussit proximum ejus, nec ante biduum triduumve ejus
          probatur inimicus.</ab>
        <ab xml:id="d1e1800" n="6">Et habitabit in civitate illa, donec stet ante judicium, causam
          reddens facti sui, et moriatur sacerdos magnus, qui fuerit in illo tempore: tunc
          revertetur homicida, et ingredietur civitatem et domum suam de qua fugerat.</ab>
        <ab xml:id="d1e1803" n="7">Decreveruntque Cedes in Galilaea montis Nephthali, et Sichem in
          monte Ephraim, et Cariatharbe, ipsa est Hebron in monte Juda.</ab>
        <ab xml:id="d1e1806" n="8">Et trans Jordanem contra orientalem plagam Jericho, statuerunt
          Bosor, quae sita est in campestri solitudine de tribu Ruben, et Ramoth in Galaad de tribu
          Gad, et Gaulon in Basan de tribu Manasse.</ab>
        <ab xml:id="d1e1809" n="9">Hae civitates constitutae sunt cunctis filiis Israël, et advenis
          qui habitabant inter eos, ut fugeret ad eas qui animam nescius percussisset, et non
          moreretur in manu proximi, effusum sanguinem vindicare cupientis, donec staret ante
          populum expositurus causam suam.</ab>
      </div>
      <div xml:id="d1e1813" type="chap" n="21">
        <ab xml:id="d1e1815" n="1">Accesseruntque principes familiarum Levi ad Eleazarum
          sacerdotem, et Josue filium Nun, et ad duces cognationum per singulas tribus filiorum
          Israël : </ab>
        <ab xml:id="d1e1818" n="2">locutique sunt ad eos in Silo terrae Chanaan, atque dixerunt : 
          Dominus praecepit per manum Moysi, ut darentur nobis urbes ad habitandum, et suburbana
          earum ad alenda jumenta.</ab>
        <ab xml:id="d1e1821" n="3">Dederuntque filii Israël de possessionibus suis juxta imperium
          Domini, civitates et suburbana earum.</ab>
        <ab xml:id="d1e1824" n="4">Egressaque est sors in familiam Caath filiorum Aaron sacerdotis,
          de tribubus Juda, et Simeon, et Benjamin, civitates tredecim : </ab>
        <ab xml:id="d1e1827" n="5">et reliquis filiorum Caath, id est Levitis, qui superfuerant, de
          tribubus Ephraim, et Dan, et dimidia tribu Manasse, civitates decem.</ab>
        <ab xml:id="d1e1831" n="6">Porro filii Gerson egressa est sors, ut acciperent de tribubus
          Issachar et Aser et Nephthali, dimidiaque tribu Manasse in Basan, civitates numero
          tredecim.</ab>
        <ab xml:id="d1e1834" n="7">Et filiis Merari per cognationes suas de tribubus Ruben et Gad
          et Zabulon urbes duodecim.</ab>
        <ab xml:id="d1e1837" n="8">Dederuntque filii Israël Levitis civitates et suburbana earum,
          sicut praecepit Dominus per manum Moysi, singulis sorte tribuentes.</ab>
        <ab xml:id="d1e1840" n="9">De tribubus filiorum Juda et Simeon dedit Josue civitates,
          quarum ista sunt nomina,</ab>
        <ab xml:id="d1e1843" n="10"> filiis Aaron per familias Caath Levitici generis (prima enim
          sors illis egressa est),</ab>
        <ab xml:id="d1e1846" n="11"> Cariatharbe patris Enac, quae vocatur Hebron, in monte Juda, et
          suburbana ejus per circuitum.</ab>
        <ab xml:id="d1e1850" n="12"> Agros vero et villas ejus dederat Caleb filio Jephone ad
          possidendum.</ab>
        <ab xml:id="d1e1853" n="13"> Dedit ergo filiis Aaron sacerdotis Hebron confugii civitatem,
          ac suburbana ejus: et Lobnam cum suburbanis suis : </ab>
        <ab xml:id="d1e1856" n="14"> et Jether, et Esthemo,</ab>
        <ab xml:id="d1e1859" n="15"> et Holon, et Dabir,</ab>
        <ab xml:id="d1e1862" n="16"> et Ain, et Jeta, et Bethsames, cum suburbanis suis: civitates
          novem de tribubus, ut dictum est, duabus.</ab>
        <ab xml:id="d1e1865" n="17"> De tribu autem filiorum Benjamin, Gabaon, et Gabae,</ab>
        <ab xml:id="d1e1869" n="18"> et Anathoth et Almon, cum suburbanis suis: civitates
          quatuor.</ab>
        <ab xml:id="d1e1872" n="19"> Omnes simul civitates filiorum Aaron sacerdotis, tredecim, cum
          suburbanis suis.</ab>
        <ab xml:id="d1e1875" n="20"> Reliquis vero per familias filiorum Caath Levitici generis,
          haec est data possessio.</ab>
        <ab xml:id="d1e1878" n="21"> De tribu Ephraim urbes confugii, Sichem cum suburbanis suis in
          monte Ephraim, et Gazer</ab>
        <ab xml:id="d1e1881" n="22"> et Cibsaim et Beth-horon, cum suburbanis suis, civitates
          quatuor.</ab>
        <ab xml:id="d1e1884" n="23"> De tribu quoque Dan, Eltheco et Gabathon,</ab>
        <ab xml:id="d1e1888" n="24"> et Ajalon et Gethremmon, cum suburbanis suis, civitates
          quatuor.</ab>
        <ab xml:id="d1e1891" n="25"> Porro de dimidia tribu Manasse, Thanach et Gethremmon, cum
          suburbanis suis, civitates duae.</ab>
        <ab xml:id="d1e1894" n="26"> Omnes civitates decem, et suburbana earum, datae sunt filiis
          Caath inferioris gradus.</ab>
        <ab xml:id="d1e1897" n="27"> Filiis quoque Gerson Levitici generis dedit de dimidia tribu
          Manasse confugii civitates, Gaulon in Basan, et Bosram, cum suburbanis suis, civitates
          duas.</ab>
        <ab xml:id="d1e1900" n="28"> Porro de tribu Issachar, Cesion, et Dabereth,</ab>
        <ab xml:id="d1e1903" n="29"> et Jaramoth, et Engannim, cum suburbanis suis, civitates
          quatuor.</ab>
        <ab xml:id="d1e1907" n="30"> De tribu autem Aser, Masal et Abdon,</ab>
        <ab xml:id="d1e1910" n="31"> et Helcath, et Rohob, cum suburbanis suis, civitates
          quatuor.</ab>
        <ab xml:id="d1e1913" n="32"> De tribu quoque Nephthali civitates confugii, Cedes in
          Galilaea, et Hammoth Dor, et Carthan, cum suburbanis suis, civitates tres.</ab>
        <ab xml:id="d1e1916" n="33"> Omnes urbes familiarum Gerson, tredecim, cum suburbanis
          suis.</ab>
        <ab xml:id="d1e1919" n="34"> Filiis autem Merari Levitis inferioris gradus per familias suas
          data est de tribu Zabulon, Jecnam, et Cartha</ab>
        <ab xml:id="d1e1922" n="35"> et Damna et Naalol, civitates quatuor cum suburbanis suis.</ab>
        <ab xml:id="d1e1926" n="36"> De tribu Ruben ultra Jordanem contra Jericho civitates refugii,
          Bosor in solitudine, Misor et Jaser et Jethson et Mephaath, civitates quatuor cum
          suburbanis suis.</ab>
        <ab xml:id="d1e1929" n="37"> De tribu Gad civitates confugii, Ramoth in Galaad, et Manaim et
          Hesebon et Jazer, civitates quatuor cum suburbanis suis.</ab>
        <ab xml:id="d1e1932" n="38"> Omnes urbes filiorum Merari per familias et cognationes suas,
          duodecim.</ab>
        <ab xml:id="d1e1935" n="39"> Itaque civitates universae Levitarum in medio possessionis
          filiorum Israël fuerunt quadraginta octo</ab>
        <ab xml:id="d1e1938" n="40"> cum suburbanis suis, singulae per familias distributae.<pc
            ana="#pilcrow"/>
        </ab>
        <ab xml:id="d1e1942" n="41"> Deditque Dominus Deus Israëli omnem terram, quam traditurum se
          patribus eorum juraverat: et possederunt illam, atque habitaverunt in ea.</ab>
        <ab xml:id="d1e1946" n="42"> Dataque est ab eo pax in omnes per circuitum nationes : 
          nullusque eis hostium resistere ausus est, sed cuncti in eorum ditionem redacti sunt.</ab>
        <ab xml:id="d1e1949" n="43"> Ne unum quidem verbum, quod illis praestiturum se esse
          promiserat, irritum fuit, sed rebus expleta sunt omnia.</ab>
      </div>
      <div xml:id="d1e1953" type="chap" n="22">
        <ab xml:id="d1e1955" n="1">Eodem tempore vocavit Josue Rubenitas, et Gaditas, et dimidiam
          tribum Manasse,</ab>
        <ab xml:id="d1e1958" n="2">dixitque ad eos: Fecistis omnia quae praecepit vobis Moyses
          famulus Domini: mihi quoque in omnibus obedistis,</ab>
        <ab xml:id="d1e1961" n="3">nec reliquistis fratres vestros longo tempore, usque in
          praesentem diem, custodientes imperium Domini Dei vestri.</ab>
        <ab xml:id="d1e1964" n="4">Quia igitur dedit Dominus Deus vester fratribus vestris quietem
          et pacem, sicut pollicitus est: revertimini, et ite in tabernacula vestra, et in terram
          possessionis, quam tradidit vobis Moyses famulus Domini trans Jordanem : </ab>
        <ab xml:id="d1e1967" n="5">ita dumtaxat ut custodiatis attente, et opere compleatis
          mandatum et legem quam praecepit vobis Moyses famulus Domini, ut diligatis Dominum Deum
          vestrum, et ambuletis in omnibus viis ejus, et observetis mandata illius, adhaereatisque
          ei, ac serviatis in omni corde, et in omni anima vestra.</ab>
        <ab xml:id="d1e1971" n="6">Benedixitque eis Josue, et dimisit eos. Qui reversi sunt in
          tabernacula sua.</ab>
        <ab xml:id="d1e1974" n="7">Dimidiae autem tribui Manasse possessionem Moyses dederat in
          Basan: et idcirco mediae, quae superfuit, dedit Josue sortem inter ceteros fratres suos
          trans Jordanem ad occidentalem plagam. Cumque dimitteret eos in tabernacula sua, et
          benedixisset eis,</ab>
        <ab xml:id="d1e1977" n="8">dixit ad eos: In multa substantia atque divitiis revertimini ad
          sedes vestras, cum argento et auro, aere ac ferro, et veste multiplici: dividite praedam
          hostium cum fratribus vestris.
        </ab>
        <ab xml:id="d1e1981" n="9">Reversique sunt, et abierunt filii Ruben, et filii Gad, et
          dimidia tribus Manasse, a filiis Israël de Silo, quae sita est in Chanaan, ut intrarent
          Galaad terram possessionis suae, quam obtinuerant juxta imperium Domini in manu
          Moysi.</ab>
        <ab xml:id="d1e1984" n="10"> Cumque venissent ad tumulos Jordanis in terram Chanaan,
          aedificaverunt juxta Jordanem altare infinitae magnitudinis.</ab>
        <ab xml:id="d1e1987" n="11"> Quod cum audissent filii Israël, et ad eos certi nuntii
          detulissent, aedificasse filios Ruben, et Gad, et dimidiae tribus Manasse, altare in terra
          Chanaan, super Jordanis tumulos, contra filios Israël : </ab>
        <ab xml:id="d1e1991" n="12"> convenerunt omnes in Silo, ut ascenderent, et dimicarent contra
          eos.</ab>
        <ab xml:id="d1e1994" n="13"> Et interim miserunt ad illos in terram Galaad Phinees filium
          Eleazari sacerdotis,</ab>
        <ab xml:id="d1e1997" n="14"> et decem principes cum eo, singulos de singulis tribubus.</ab>
        <ab xml:id="d1e2000" n="15"> Qui venerunt ad filios Ruben, et Gad, et dimidiae tribus
          Manasse in terram Galaad, dixeruntque ad eos : </ab>
        <ab xml:id="d1e2003" n="16"> Haec mandat omnis populus Domini: Quae est ista transgressio ?
          cur reliquistis Dominum Deum Israël, aedificantes altare sacrilegum, et a cultu illius
          recedentes ?</ab>
        <ab xml:id="d1e2006" n="17"> an parum vobis est quod peccastis in Beelphegor, et usque in
          praesentem diem macula hujus sceleris in nobis permanet, multique de populo corruerunt
          ?</ab>
        <ab xml:id="d1e2010" n="18"> Et vos hodie reliquistis Dominum, et cras in universum Israël
          ira ejus desaeviet.</ab>
        <ab xml:id="d1e2013" n="19"> Quod si putatis immundam esse terram possessionis vestrae,
          transite ad terram, in qua tabernaculum Domini est, et habitate inter nos: tantum ut a
          Domino et a nostro consortio non recedatis, aedificato altari praeter altare Domini Dei
          nostri.</ab>
        <ab xml:id="d1e2016" n="20"> Nonne Achan filius Zare praeteriit mandatum Domini, et super
          omnem populum Israël ira ejus incubuit? et ille erat unus homo, atque utinam solum
          periisset in scelere suo.
        </ab>
        <ab xml:id="d1e2020" n="21"> Responderuntque filii Ruben et Gad, et dimidia tribus Manasse,
          principibus legationis Israël : </ab>
        <ab xml:id="d1e2023" n="22"> Fortissimus Deus Dominus, fortissimus Deus Dominus, ipse novit,
          et Israël simul intelliget: si praevaricationis animo hoc altare construximus, non
          custodiat nos, sed puniat nos in praesenti : </ab>
        <ab xml:id="d1e2026" n="23"> et si ea mente fecimus ut holocausta, et sacrificium, et
          pacificas victimas super eo imponeremus, ipse quaerat et judicet : </ab>
        <ab xml:id="d1e2030" n="24"> et non ea magis cogitatione atque tractatu, ut diceremus: Cras
          dicent filii vestri filiis nostris: Quid vobis et Domino Deo Israël ?</ab>
        <ab xml:id="d1e2033" n="25"> terminum posuit Dominus inter nos et vos, o filii Ruben, et
          filii Gad, Jordanem fluvium, et idcirco partem non habetis in Domino: et per hanc
          occasionem avertent filii vestri filios nostros a timore Domini. Putavimus itaque
          melius,</ab>
        <ab xml:id="d1e2036" n="26"> et diximus: Exstruamus nobis altare, non in holocausta, neque
          ad victimas offerendas,</ab>
        <ab xml:id="d1e2039" n="27"> sed in testimonium inter nos et vos, et sobolem nostram
          vestramque progeniem, ut serviamus Domino, et juris nostri sit offerre et holocausta, et
          victimas, et pacificas hostias: et nequaquam dicant cras filii vestri filiis nostris : 
          Non est vobis pars in Domino.</ab>
        <ab xml:id="d1e2042" n="28"> Quod si voluerint dicere, respondebunt eis: Ecce altare
          Domini, quod fecerunt patres nostri, non in holocausta, neque in sacrificium, sed in
          testimonium nostrum ac vestrum.</ab>
        <ab xml:id="d1e2045" n="29"> Absit a nobis hoc scelus, ut recedamus a Domino, et ejus
          vestigia relinquamus, exstructo altari ad holocausta, et sacrificia, et victimas
          offerendas, praeter altare Domini Dei nostri, quod exstructum est ante tabernaculum
            ejus.
        </ab>
        <ab xml:id="d1e2050" n="30"> Quibus auditis, Phinees sacerdos, et principes legationis
          Israël, qui erant cum eo, placati sunt: et verba filiorum Ruben, et Gad, et dimidiae
          tribus Manasse, libentissime susceperunt.</ab>
        <ab xml:id="d1e2053" n="31"> Dixitque Phinees filius Eleazari sacerdos ad eos: Nunc scimus
          quod nobiscum sit Dominus, quoniam alieni estis a praevaricatione hac, et liberastis
          filios Israël de manu Domini.</ab>
        <ab xml:id="d1e2056" n="32"> Reversusque est cum principibus a filiis Ruben et Gad de terra
          Galaad, finium Chanaan, ad filios Israël, et retulit eis.</ab>
        <ab xml:id="d1e2059" n="33"> Placuitque sermo cunctis audientibus. Et laudaverunt Deum filii
          Israël, et nequaquam ultra dixerunt, ut ascenderent contra eos, atque pugnarent, et
          delerent terram possessionis eorum.</ab>
        <ab xml:id="d1e2062" n="34"> Vocaveruntque filii Ruben, et filii Gad, altare quod
          exstruxerant, Testimonium nostrum, quod Dominus ipse sit Deus.</ab>
      </div>
      <div xml:id="d1e2066" type="chap" n="23">
        <ab xml:id="d1e2068" n="1">Evoluto autem multo tempore, postquam pacem dederat Dominus
          Israëli, subjectis in gyro nationibus universis, et Josue jam longaevo, et persenilis
          aetatis,</ab>
        <ab xml:id="d1e2071" n="2">vocavit Josue omnem Israëlem, majoresque natu, et principes ac
          duces, et magistros, dixitque ad eos: Ego senui, et progressioris aetatis sum : </ab>
        <ab xml:id="d1e2074" n="3">vosque cernitis omnia, quae fecerit Dominus Deus vester cunctis
          per circuitum nationibus, quomodo pro vobis ipse pugnaverit : </ab>
        <ab xml:id="d1e2077" n="4">et nunc quia vobis sorte divisit omnem terram, ab orientali
          parte Jordanis usque ad mare magnum, multaeque adhuc supersunt nationes : </ab>
        <ab xml:id="d1e2080" n="5">Dominus Deus vester disperdet eas et auferet a facie vestra, et
          possidebitis terram, sicut vobis pollicitus est.</ab>
        <ab xml:id="d1e2084" n="6">Tantum confortamini, et estote solliciti, ut custodiatis cuncta
          quae scripta sunt in volumine legis Moysi: et non declinetis ab eis neque ad dexteram
          neque ad sinistram : </ab>
        <ab xml:id="d1e2087" n="7">ne postquam intraveritis ad gentes quae inter vos futurae sunt,
          juretis in nomine deorum earum, et serviatis eis, et adoretis illos : </ab>
        <ab xml:id="d1e2090" n="8">sed adhaereatis Domino Deo vestro: quod fecistis usque in diem
          hanc.</ab>
        <ab xml:id="d1e2093" n="9">Et tunc auferet Dominus Deus in conspectu vestro gentes magnas
          et robustissimas, et nullus vobis resistere poterit.</ab>
        <ab xml:id="d1e2096" n="10"> Unus e vobis persequetur hostium mille viros: quia Dominus
          Deus vester pro vobis ipse pugnabit, sicut pollicitus est.</ab>
        <ab xml:id="d1e2099" n="11"> Hoc tantum diligentissime praecavete: ut diligatis Dominum
          Deum vestrum.</ab>
        <ab xml:id="d1e2103" n="12"> Quod si volueritis gentium harum, quae inter vos habitant,
          erroribus adhaerere, et cum eis miscere connubia, atque amicitias copulare : </ab>
        <ab xml:id="d1e2106" n="13"> jam nunc scitote quod Dominus Deus vester non eas deleat ante
          faciem vestram, sed sint vobis in foveam ac laqueum, et offendiculum ex latere vestro, et
          sudes in oculis vestris, donec vos auferat atque disperdat de terra hac optima, quam
          tradidit vobis.</ab>
        <ab xml:id="d1e2109" n="14"> En ego hodie ingredior viam universae terrae, et toto animo
          cognoscetis quod de omnibus verbis, quae se Dominus praestiturum vobis esse pollicitus
          est, unum non praeterierit incassum.</ab>
        <ab xml:id="d1e2112" n="15"> Sicut ergo implevit opere quod promisit, et prospera cuncta
          venerunt: sic adducet super vos quidquid malorum comminatus est, donec vos auferat atque
          disperdat de terra hac optima, quam tradidit vobis,</ab>
        <ab xml:id="d1e2115" n="16"> eo quod praeterieritis pactum Domini Dei vestri, quod pepigit
          vobiscum, et servieritis diis alienis, et adoraveritis eos: cito atque velociter
          consurget in vos furor Domini, et auferemini ab hac terra optima, quam tradidit
          vobis.</ab>
      </div>
      <div xml:id="d1e2120" type="chap" n="24">
        <ab xml:id="d1e2122" n="1">Congregavitque Josue omnes tribus Israël in Sichem, et vocavit
          majores natu, ac principes, et judices, et magistros: steteruntque in conspectu
          Domini,</ab>
        <ab xml:id="d1e2125" n="2">et ad populum sic locutus est: Haec dicit Dominus Deus Israël : 
          Trans fluvium habitaverunt patres vestri ab initio, Thare pater Abraham et Nachor : 
          servieruntque diis alienis.</ab>
        <ab xml:id="d1e2128" n="3">Tuli ergo patrem vestrum Abraham de Mesopotamiae finibus, et
          adduxi eum in terram Chanaan, multiplicavique semen ejus,</ab>
        <ab xml:id="d1e2131" n="4">et dedi ei Isaac: illique rursum dedi Jacob et Esau. E quibus,
          Esau dedi montem Seir ad possidendum: Jacob vero et filii ejus descenderunt in
          Aegyptum.</ab>
        <ab xml:id="d1e2134" n="5">Misique Moysen et Aaron, et percussi Aegyptum multis signis
          atque portentis.</ab>
        <ab xml:id="d1e2138" n="6">Eduxique vos et patres vestros de Aegypto, et venistis ad mare : 
          persecutique sunt Aegyptii patres vestros cum curribus et equitatu, usque ad mare
          Rubrum.</ab>
        <ab xml:id="d1e2141" n="7">Clamaverunt autem ad Dominum filii Israël: qui posuit tenebras
          inter vos et Aegyptios, et adduxit super eos mare, et operuit eos. Viderunt oculi vestri
          cuncta quae in Aegypto fecerim, et habitastis in solitudine multo tempore : </ab>
        <ab xml:id="d1e2144" n="8">et introduxi vos in terram Amorrhaei, qui habitabat trans
          Jordanem. Cumque pugnarent contra vos, tradidi eos in manus vestras, et possedistis terram
          eorum, atque interfecistis eos.</ab>
        <ab xml:id="d1e2147" n="9">Surrexit autem Balac filius Sephor rex Moab, et pugnavit contra
          Israëlem. Misitque et vocavit Balaam filium Beor, ut malediceret vobis : </ab>
        <ab xml:id="d1e2150" n="10"> et ego nolui audire eum, sed e contrario per illum benedixi
          vobis, et liberavi vos de manu ejus.</ab>
        <ab xml:id="d1e2153" n="11"> Transistisque Jordanem, et venistis ad Jericho. Pugnaveruntque
          contra vos viri civitatis ejus, Amorrhaeus et Pherezaeus, et Chananaeus, et Hethaeus, et
          Gergezaeus, et Hevaeus, et Jebusaeus: et tradidi illos in manus vestras.</ab>
        <ab xml:id="d1e2157" n="12"> Misique ante vos crabrones: et ejeci eos de locis suis, duos
          reges Amorrhaeorum, non in gladio nec in arcu tuo.</ab>
        <ab xml:id="d1e2160" n="13"> Dedique vobis terram, in qua non laborastis, et urbes quas non
          aedificastis, ut habitaretis in eis: vineas, et oliveta, quae non plantastis.</ab>
        <ab xml:id="d1e2163" n="14"> Nunc ergo timete Dominum, et servite ei perfecto corde atque
          verissimo: et auferte deos quibus servierunt patres vestri in Mesopotamia et in Aegypto,
          ac servite Domino.</ab>
        <ab xml:id="d1e2166" n="15"> Sin autem malum vobis videtur ut Domino serviatis, optio vobis
          datur: eligite hodie quod placet, cui servire potissimum debeatis: utrum diis, quibus
          servierunt patres vestri in Mesopotamia, an diis Amorrhaeorum, in quorum terra habitatis : 
          ego autem et domus mea serviemus Domino.
        </ab>
        <ab xml:id="d1e2170" n="16"> Responditque populus, et ait: Absit a nobis ut relinquamus
          Dominum, et serviamus diis alienis.</ab>
        <ab xml:id="d1e2173" n="17"> Dominus Deus noster, ipse eduxit nos et patres nostros de terra
          Aegypti, de domo servitutis: fecitque videntibus nobis signa ingentia, et custodivit nos
          in omni via per quam ambulavimus, et in cunctis populis per quos transivimus.</ab>
        <ab xml:id="d1e2177" n="18"> Et ejecit universas gentes, Amorrhaeum habitatorem terrae quam
          nos intravimus. Serviemus igitur Domino, quia ipse est Deus noster.</ab>
        <ab xml:id="d1e2180" n="19"> Dixitque Josue ad populum: Non poteritis servire Domino: Deus
          enim sanctus et fortis aemulator est, nec ignoscet sceleribus vestris atque peccatis.</ab>
        <ab xml:id="d1e2183" n="20"> Si dimiseritis Dominum, et servieritis diis alienis, convertet
          se, et affliget vos atque subvertet, postquam vobis praestiterit bona.</ab>
        <ab xml:id="d1e2186" n="21"> Dixitque populus ad Josue: Nequaquam ita ut loqueris erit, sed
          Domino serviemus.</ab>
        <ab xml:id="d1e2189" n="22"> Et Josue ad populum: Testes, inquit, vos estis, quia ipsi
          elegeritis vobis Dominum ut serviatis ei. Responderuntque: Testes.</ab>
        <ab xml:id="d1e2192" n="23"> Nunc ergo, ait, auferte deos alienos de medio vestri, et
          inclinate corda vestra ad Dominum Deum Israël.</ab>
        <ab xml:id="d1e2196" n="24"> Dixitque populus ad Josue: Domino Deo nostro serviemus, et
          obedientes erimus praeceptis ejus.
        </ab>
        <ab xml:id="d1e2200" n="25"> Percussit ergo Josue in die illo foedus, et proposuit populo
          praecepta atque judicia in Sichem.</ab>
        <ab xml:id="d1e2203" n="26"> Scripsit quoque omnia verba haec in volumine legis Domini: et
          tulit lapidem pergrandem, posuitque eum subter quercum, quae erat in sanctuario Domini
          : </ab>
        <ab xml:id="d1e2206" n="27"> et dixit ad omnem populum: En lapis iste erit vobis in
          testimonium, quod audierit omnia verba Domini, quae locutus est vobis: ne forte postea
          negare velitis, et mentiri Domino Deo vestro.</ab>
        <ab xml:id="d1e2209" n="28"> Dimisitque populum, singulos in possessionem suam.<pc
            ana="#pilcrow"/>
        </ab>
        <ab xml:id="d1e2213" n="29"> Et post haec mortuus est Josue filius Nun servus Domini, centum
          et decem annorum : </ab>
        <ab xml:id="d1e2217" n="30"> sepelieruntque eum in finibus possessionis suae in
          Thamnathsare, quae est sita in monte Ephraim, a septentrionali parte montis Gaas.</ab>
        <ab xml:id="d1e2220" n="31"> Servivitque Israël Domino cunctis diebus Josue et seniorum, qui
          longo vixerunt tempore post Josue, et qui noverunt omnia opera Domini quae fecerat in
            Israël.
        </ab>
        <ab xml:id="d1e2224" n="32"> Ossa quoque Joseph, quae tulerant filii Israël de Aegypto,
          sepelierunt in Sichem, in parte agri quem emerat Jacob a filiis Hemor patris Sichem,
          centum novellis ovibus, et fuit in possessionem filiorum Joseph.</ab>
        <ab xml:id="d1e2227" n="33"> Eleazar quoque filius Aaron mortuus est: et sepelierunt eum in
          Gabaath Phinees filii ejus, quae data est ei in monte Ephraim.</ab>
      </div>


    </body>
  </text>
</TEI>
