<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ruth</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> In diebus unius judicis, quando judices praeerant, facta est fames
          in terra. Abiitque homo de Bethlehem Juda, ut peregrinaretur in regione Moabitide cum
          uxore sua ac duobus liberis.</ab>
        <ab xml:id="d1e36" n="2"> Ipse vocabatur Elimelech, et uxor ejus Noëmi : et duo filii, alter
          Mahalon, et alter Chelion, Ephrathaei de Bethlehem Juda. Ingressique regionem Moabitidem,
          morabantur ibi.</ab>
        <ab xml:id="d1e39" n="3"> Et mortuus est Elimelech maritus Noëmi : remansitque ipsa cum
          filiis.</ab>
        <ab xml:id="d1e42" n="4"> Qui acceperunt uxores Moabitidas, quarum una vocabatur Orpha,
          altera vero Ruth. Manseruntque ibi decem annis,</ab>
        <ab xml:id="d1e45" n="5"> et ambo mortui sunt, Mahalon videlicet et Chelion : remansitque
          mulier orbata duobus liberis ac marito.</ab>
        <ab xml:id="d1e49" n="6"> Et surrexit ut in patriam pergeret cum utraque nuru sua de regione
          Moabitide : audierat enim quod respexisset Dominus populum suum, et dedisset eis escas.<pc
            ana="#pilcrow"/>
        </ab>
        <ab xml:id="d1e53" n="7"> Egressa est itaque de loco peregrinationis suae, cum utraque nuru
          : et jam in via revertendi posita in terram Juda,</ab>
        <ab xml:id="d1e56" n="8"> dixit ad eas : Ite in domum matris vestrae : faciat vobiscum
          Dominus misericordiam, sicut fecistis cum mortuis, et mecum.</ab>
        <ab xml:id="d1e59" n="9"> Det vobis invenire requiem in domibus virorum quos sortiturae
          estis. Et osculata est eas. Quae elevata voce flere coeperunt,</ab>
        <ab xml:id="d1e62" n="10"> et dicere : Tecum pergemus ad populum tuum.</ab>
        <ab xml:id="d1e65" n="11"> Quibus illa respondit : Revertimini, filiae meae, cur venitis
          mecum ? num ultra habeo filios in utero meo, ut viros ex me sperare possitis ?</ab>
        <ab xml:id="d1e69" n="12"> Revertimini, filiae meae, et abite : jam enim senectute confecta
          sum, nec apta vinculo conjugali : etiamsi possem hac nocte concipere, et parere
          filios,</ab>
        <ab xml:id="d1e72" n="13"> si eos expectare velitis donec crescant, et annos pubertatis
          impleant, ante eritis vetulae quam nubatis. Nolite, quaeso, filiae meae : quia vestra
          angustia magis me premit, et egressa est manus Domini contra me.</ab>
        <ab xml:id="d1e75" n="14"> Elevata igitur voce, rursum flere coeperunt : Orpha osculata est
          socrum, ac reversa est ; Ruth adhaesit socrui suae :</ab>
        <ab xml:id="d1e78" n="15"> cui dixit Noëmi : En reversa est cognata tua ad populum suum, et
          ad deos suos, vade cum ea.</ab>
        <ab xml:id="d1e81" n="16"> Quae respondit : Ne adverseris mihi ut relinquam te et abeam :
          quocumque enim perrexeris, pergam, et ubi morata fueris, et ego pariter morabor. Populus
          tuus populus meus, et Deus tuus Deus meus.</ab>
        <ab xml:id="d1e84" n="17"> Quae te terra morientem susceperit, in ea moriar : ibique locum
          accipiam sepulturae. Haec mihi faciat Dominus, et haec addat, si non sola mors me et te
            separaverit.<pc ana="#pilcrow"/>
        </ab>
        <ab xml:id="d1e89" n="18"> Videns ergo Noëmi quod obstinato animo Ruth decrevisset secum
          pergere, adversari noluit, nec ad suos ultra reditum persuadere :</ab>
        <ab xml:id="d1e92" n="19"> profectaeque sunt simul, et venerunt in Bethlehem. Quibus urbem
          ingressis, velox apud cunctos fama percrebruit : dicebantque mulieres : Haec est illa
          Noëmi.</ab>
        <ab xml:id="d1e95" n="20"> Quibus ait : Ne vocetis me Noëmi (id est, pulchram), sed vocate
          me Mara (id est, amaram), quia amaritudine valde replevit me Omnipotens.</ab>
        <ab xml:id="d1e98" n="21"> Egressa sum plena, et vacuam reduxit me Dominus. Cur ergo vocatis
          me Noëmi, quam Dominus humiliavit, et afflixit Omnipotens ?</ab>
        <ab xml:id="d1e101" n="22"> Venit ergo Noëmi cum Ruth Moabitide nuru sua, de terra
          peregrinationis suae : ac reversa est in Bethlehem, quando primum hordea metebantur.</ab>
      </div>
      <div xml:id="d1e105" type="chap" n="2">
        <ab xml:id="d1e107" n="1"> Erat autem viro Elimelech consanguineus, homo potens, et magnarum
          opum, nomine Booz.</ab>
        <ab xml:id="d1e110" n="2"> Dixitque Ruth Moabitis ad socrum suam : Si jubes, vadam in agrum,
          et colligam spicas quae fugerint manus metentium, ubicumque clementis in me patrisfamilias
          reperero gratiam. Cui illa respondit : Vade, filia mea.</ab>
        <ab xml:id="d1e113" n="3"> Abiit itaque et colligebat spicas post terga metentium. Accidit
          autem ut ager ille haberet dominum nomine Booz, qui erat de cognatione Elimelech.</ab>
        <ab xml:id="d1e116" n="4"> Et ecce, ipse veniebat de Bethlehem, dixitque messoribus :
          Dominus vobiscum. Qui responderunt ei : Benedicat tibi Dominus.</ab>
        <ab xml:id="d1e119" n="5"> Dixitque Booz juveni, qui messoribus praeerat : Cujus est haec
          puella ?</ab>
        <ab xml:id="d1e123" n="6"> Cui respondit : Haec est Moabitis, quae venit cum Noëmi, de
          regione Moabitide,</ab>
        <ab xml:id="d1e126" n="7"> et rogavit ut spicas colligeret remanentes, sequens messorum
          vestigia : et de mane usque nunc stat in agro, et ne ad momentum quidem domum reversa
          est.</ab>
        <ab xml:id="d1e129" n="8"> Et ait Booz ad Ruth : Audi, filia, ne vadas in alterum agrum ad
          colligendum, nec recedas ab hoc loco : sed jungere puellis meis,</ab>
        <ab xml:id="d1e132" n="9"> et ubi messuerint, sequere. Mandavi enim pueris meis, ut nemo
          molestus sit tibi : sed etiam si sitieris, vade ad sarcinulas, et bibe aquas, de quibus et
          pueri bibunt.</ab>
        <ab xml:id="d1e135" n="10"> Quae cadens in faciem suam et adorans super terram, dixit ad eum
          : Unde mihi hoc, ut invenirem gratiam ante oculos tuos, et nosse me dignareris peregrinam
          mulierem ?</ab>
        <ab xml:id="d1e138" n="11"> Cui ille respondit : Nuntiata sunt mihi omnia quae feceris
          socrui tuae post mortem viri tui : et quod reliqueris parentes tuos, et terram in qua nata
          es, et veneris ad populum, quem antea nesciebas.</ab>
        <ab xml:id="d1e142" n="12"> Reddat tibi Dominus pro opere tuo, et plenam mercedem recipias a
          Domino Deo Israël, ad quem venisti, et sub cujus confugisti alas.</ab>
        <ab xml:id="d1e145" n="13"> Quae ait : Inveni gratiam apud oculos tuos, domine mi, qui
          consolatus es me, et locutus es ad cor ancillae tuae, quae non sum similis unius puellarum
          tuarum.</ab>
        <ab xml:id="d1e148" n="14"> Dixitque ad eam Booz : Quando hora vescendi fuerit, veni huc, et
          comede panem, et intinge buccellam tuam in aceto. Sedit itaque ad messorum latus, et
          congessit polentam sibi, comeditque et saturata est, et tulit reliquias.</ab>
        <ab xml:id="d1e151" n="15"> Atque inde surrexit, ut spicas ex more colligeret. Praecepit
          autem Booz pueris suis, dicens : Etiamsi vobiscum metere voluerit, ne prohibeatis eam
          :</ab>
        <ab xml:id="d1e154" n="16"> et de vestris quoque manipulis projicite de industria, et
          remanere permittite, ut absque rubore colligat, et colligentem nemo corripiat.</ab>
        <ab xml:id="d1e157" n="17"> Collegit ergo in agro usque ad vesperam : et quae collegerat
          virga caedens et excutiens, invenit hordei quasi ephi mensuram, id est, tres modios.</ab>
        <ab xml:id="d1e161" n="18"> Quos portans reversa est in civitatem, et ostendit socrui suae :
          insuper protulit, et dedit ei de reliquiis cibi sui, quo saturata fuerat.</ab>
        <ab xml:id="d1e164" n="19"> Dixitque ei socrus sua : Ubi hodie collegisti, et ubi fecisti
          opus ? sit benedictus qui misertus est tui. Indicavitque ei apud quem fuisset operata : et
          nomen dixit viri, quod Booz vocaretur.</ab>
        <ab xml:id="d1e167" n="20"> Cui respondit Noëmi : Benedictus sit a Domino : quoniam eamdem
          gratiam, quam praebuerat vivis, servavit et mortuis. Rursumque ait : Propinquus noster est
          homo.</ab>
        <ab xml:id="d1e170" n="21"> Et ait Ruth : Hoc quoque, inquit, praecepit mihi, ut tamdiu
          messoribus ejus jungerer, donec omnes segetes meterentur.</ab>
        <ab xml:id="d1e173" n="22"> Cui dixit socrus : Melius est, filia mea, ut cum puellis ejus
          exeas ad metendum, ne in alieno agro quispiam resistat tibi.</ab>
        <ab xml:id="d1e176" n="23"> Juncta est itaque puellis Booz : et tamdiu cum eis messuit,
          donec hordea et triticum in horreis conderentur.</ab>
      </div>
      <div xml:id="d1e180" type="chap" n="3">
        <ab xml:id="d1e182" n="1"> Postquam autem reversa est ad socrum suam, audivit ab ea : Filia
          mea, quaeram tibi requiem, et providebo ut bene sit tibi.</ab>
        <ab xml:id="d1e185" n="2"> Booz iste, cujus puellis in agro juncta es, propinquus noster
          est, et hac nocte aream hordei ventilat.</ab>
        <ab xml:id="d1e188" n="3"> Lavare igitur, et ungere, et induere cultioribus vestimentis, et
          descende in aream : non te videat homo, donec esum potumque finierit.</ab>
        <ab xml:id="d1e191" n="4"> Quando autem ierit ad dormiendum, nota locum in quo dormiat :
          veniesque et discooperies pallium, quo operitur a parte pedum, et projicies te, et ibi
          jacebis : ipse autem dicet quid agere debeas.</ab>
        <ab xml:id="d1e194" n="5"> Quae respondit : Quidquid praeceperis, faciam.</ab>
        <ab xml:id="d1e198" n="6"> Descenditque in aream, et fecit omnia quae sibi imperaverat
            socrus.<pc ana="#pilcrow"/>
        </ab>
        <ab xml:id="d1e202" n="7"> Cumque comedisset Booz, et bibisset, et factus esset hilarior,
          issetque ad dormiendum juxta acervum manipulorum, venit abscondite, et discooperto pallio,
          a pedibus ejus se projecit.</ab>
        <ab xml:id="d1e205" n="8"> Et ecce, nocte jam media expavit homo, et conturbatus est :
          viditque mulierem jacentem ad pedes suos,</ab>
        <ab xml:id="d1e208" n="9"> et ait illi : Quae es ? Illaque respondit : Ego sum Ruth ancilla
          tua : expande pallium tuum super famulam tuam, quia propinquus es.</ab>
        <ab xml:id="d1e211" n="10"> Et ille : Benedicta, inquit, es a Domino, filia, et priorem
          misericordiam posteriore superasti : quia non est secuta juvenes, pauperes sive
          divites.</ab>
        <ab xml:id="d1e214" n="11"> Noli ergo metuere, sed quidquid dixeris mihi, faciam tibi. Scit
          enim omnis populus, qui habitat intra portas urbis meae, mulierem te esse virtutis.</ab>
        <ab xml:id="d1e218" n="12"> Nec abnuo me propinquum, sed est alius me propinquior.</ab>
        <ab xml:id="d1e221" n="13"> Quiesce hac nocte : et facto mane, si te voluerit propinquitatis
          jure retinere, bene res acta est : sin autem ille noluerit, ego te absque ulla dubitatione
          suscipiam, vivit Dominus. Dormi usque mane.</ab>
        <ab xml:id="d1e224" n="14"> Dormivit itaque ad pedes ejus, usque ad noctis abscessum.
          Surrexit itaque antequam homines se cognoscerent mutuo, et dixit Booz : Cave ne quis
          noverit quod huc veneris.</ab>
        <ab xml:id="d1e227" n="15"> Et rursum : Expande, inquit, pallium tuum, quo operiris, et tene
          utraque manu. Qua extendente, et tenente, mensus est sex modios hordei, et posuit super
          eam. Quae portans ingressa est civitatem,</ab>
        <ab xml:id="d1e230" n="16"> et venit ad socrum suam. Quae dixit ei : Quid egisti, filia ?
          Narravitque ei omnia, quae sibi fecisset homo.</ab>
        <ab xml:id="d1e233" n="17"> Et ait : Ecce sex modios hordei dedit mihi, et ait : Nolo vacuam
          te reverti ad socrum tuam.</ab>
        <ab xml:id="d1e237" n="18"> Dixitque Noëmi : Expecta, filia, donec videamus quem res exitum
          habeat : neque enim cessabit homo, nisi compleverit quod locutus est.</ab>
      </div>
      <div xml:id="d1e241" type="chap" n="4">
        <ab xml:id="d1e243" n="1"> Ascendit ergo Booz ad portam, et sedit ibi. Cumque vidisset
          propinquum praeterire, de quo prius sermo habitus est, dixit ad eum : Declina paulisper,
          et sede hic : vocans eum nomine suo. Qui divertit, et sedit.</ab>
        <ab xml:id="d1e246" n="2"> Tollens autem Booz decem viros de senioribus civitatis, dixit ad
          eos : Sedete hic.</ab>
        <ab xml:id="d1e249" n="3"> Quibus sedentibus, locutus est ad propinquum : Partem agri
          fratris nostri Elimelech vendet Noëmi, quae reversa est de regione Moabitide :</ab>
        <ab xml:id="d1e252" n="4"> quod audire te volui, et tibi dicere coram cunctis sedentibus, et
          majoribus natu de populo meo. Si vis possidere jure propinquitatis, eme, et posside : sin
          autem displicet tibi, hoc ipsum indica mihi, ut sciam quid facere debeam : nullus enim est
          propinquus, excepto te, qui prior es, et me, qui secundus sum. At ille respondit : Ego
          agrum emam.</ab>
        <ab xml:id="d1e255" n="5"> Cui dixit Booz : Quando emeris agrum de manu mulieris, Ruth
          quoque Moabitidem, quae uxor defuncti fuit, debes accipere : ut suscites nomen propinqui
          tui in haereditate sua.</ab>
        <ab xml:id="d1e259" n="6"> Qui respondit : Cedo juri propinquitatis : neque enim
          posteritatem familiae meae delere debeo : tu meo utere privilegio, quo me libenter carere
          profiteor.</ab>
        <ab xml:id="d1e262" n="7"> Hic autem erat mos antiquitus in Israël inter propinquos, ut
          siquando alter alteri suo juri cedebat, ut esset firma concessio, solvebat homo
          calceamentum suum, et dabat proximo suo : hoc erat testimonium cessionis in Israël.</ab>
        <ab xml:id="d1e265" n="8"> Dixit ergo propinquo suo Booz : Tolle calceamentum tuum. Quod
          statim solvit de pede suo.</ab>
        <ab xml:id="d1e268" n="9"> At ille majoribus natu, et universo populo : Testes vos, inquit,
          estis hodie, quod possederim omnis quae fuerunt Elimelech, et Chelion, et Mahalon,
          tradente Noëmi ;</ab>
        <ab xml:id="d1e271" n="10"> et Ruth Moabitidem, uxorem Mahalon, in conjugium sumpserim, ut
          suscitem nomen defuncti in haereditate sua, ne vocabulum ejus de familia sua ac fratribus
          et populo deleatur. Vos, inquam, hujus rei testes estis.</ab>
        <ab xml:id="d1e274" n="11"> Respondit omnis populus, qui erat in porta, et majores natu :
          Nos testes sumus : faciat Dominus hanc mulierem, quae ingreditur domum tuam, sicut Rachel
          et Liam, quae aedificaverunt domum Israël : ut sit exemplum virtutis in Ephratha, et
          habeat celebre nomen in Bethlehem :</ab>
        <ab xml:id="d1e278" n="12"> fiatque domus tua sicut domus Phares, quem Thamar peperit Judae,
          de semine quod tibi dederit Dominus ex hac puella.<pc ana="#pilcrow"/>
        </ab>
        <ab xml:id="d1e282" n="13"> Tulit itaque Booz Ruth, et accepit uxorem : ingressusque est ad
          eam, et dedit illi Dominus ut conciperet, et pareret filium.</ab>
        <ab xml:id="d1e285" n="14"> Dixeruntque mulieres ad Noëmi : Benedictus Dominus, qui non est
          passus ut deficeret successor familiae tuae, et vocaretur nomen ejus in Israël :</ab>
        <ab xml:id="d1e288" n="15"> et habeas qui consoletur animam tuam, et enutriat senectutem :
          de nuru enim tua natus est, quae te diligit, et multo tibi melior est, quam si septem
          haberes filios.</ab>
        <ab xml:id="d1e291" n="16"> Susceptumque Noëmi puerum posuit in sinu suo, et nutricis ac
          gerulae fungebatur officio.</ab>
        <ab xml:id="d1e294" n="17"> Vicinae autem mulieris congratulantes ei, et dicentes : Natus
          est filius Noëmi : vocaverunt nomen ejus Obed : hic est pater Isai, patris David.</ab>
        <ab xml:id="d1e298" n="18"> Hae sunt generationes Phares : Phares genuit Esron,</ab>
        <ab xml:id="d1e301" n="19"> Esron genuit Aram, Aram genuit Aminadab,</ab>
        <ab xml:id="d1e304" n="20"> Aminadab genuit Nahasson, Nahasson genuit Salmon,</ab>
        <ab xml:id="d1e307" n="21"> Salmon genuit Booz, Booz genuit Obed,</ab>
        <ab xml:id="d1e310" n="22"> Obed genuit Isai, Isai genuit David.</ab>
      </div>


    </body>
  </text>
</TEI>
