<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Michaeas</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Verbum Domini, quod factum est ad Michaeam Morasthiten, in diebus
          Joathan, Achaz, et Ezechiae, regum Juda, quod vidit super Samariam et Jerusalem.<pc
            ana="#pilcrow"/>
        </ab>
        <ab xml:id="d1e37" n="2"> [Audite, populi omnes,/ et attendat terra, et plenitudo ejus :/ et
          sit Dominus Deus vobis in testem,/ Dominus de templo sancto suo./</ab>
        <ab xml:id="d1e40" n="3"> Quia ecce Dominus egredietur de loco suo,/ et descendet, et
          calcabit super excelsa terrae./</ab>
        <ab xml:id="d1e43" n="4"> Et consumentur montes subtus eum,/ et valles scindentur sicut cera
          a facie ignis,/ et sicut aquae quae decurrunt in praeceps./</ab>
        <ab xml:id="d1e46" n="5"> In scelere Jacob omne istud,/ et in peccatis domus Israël./ Quod
          scelus Jacob ? nonne Samaria ?/ et quae excelsa Judae ? nonne Jerusalem ?/</ab>
        <ab xml:id="d1e50" n="6"> Et ponam Samariam quasi acervum lapidum in agro,/ cum plantatur
          vinea ;/ et detraham in vallem lapides ejus,/ et fundamenta ejus revelabo./</ab>
        <ab xml:id="d1e53" n="7"> Et omnia sculptilia ejus concidentur,/ et omnes mercedes ejus
          comburentur igne,/ et omnia idola ejus ponam in perditionem,/ quia de mercedibus
          meretricis congregata sunt,/ et usque ad mercedem meretricis revertentur./</ab>
        <ab xml:id="d1e56" n="8"> Super hoc plangam, et ululabo ;/ vadam spoliatus, et nudus ;/
          faciam planctum velut draconum,/ et luctum quasi struthionum :/</ab>
        <ab xml:id="d1e59" n="9"> quia desperata est plaga ejus,/ quia venit usque ad Judam ;/
          tetigit portam populi mei usque ad Jerusalem./</ab>
        <ab xml:id="d1e62" n="10"> In Geth nolite annuntiare ;/ lacrimis ne ploretis ;/ in domo
          pulveris pulvere vos conspergite./</ab>
        <ab xml:id="d1e65" n="11"> Et transite vobis, habitatio pulchra, confusa ignominia :/ non
          est egressa quae habitat in exitu :/ planctum domus vicina accipiet ex vobis, quae stetit
          sibimet./</ab>
        <ab xml:id="d1e69" n="12"> Quia infirmata est in bonum,/ quae habitat in amaritudinibus ;/
          quia descendit malum a Domino in portam Jerusalem./</ab>
        <ab xml:id="d1e72" n="13"> Tumultus quadrigae stuporis habitanti Lachis :/ principium
          peccati est filiae Sion,/ quia in te inventa sunt scelera Israël./</ab>
        <ab xml:id="d1e75" n="14"> Propterea dabit emissarios super haereditatem Geth,/ domus
          mendacii in deceptionem regibus Israël./</ab>
        <ab xml:id="d1e78" n="15"> Adhuc haeredem adducam tibi quae habitas in Maresa ;/ usque ad
          Odollam veniet gloria Israël./</ab>
        <ab xml:id="d1e81" n="16"> Decalvare, et tondere super filios deliciarum tuarum ;/ dilata
          calvitium tuum sicut aquila,/ quoniam captivi ducti sunt ex te.]</ab>
      </div>
      <div xml:id="d1e85" type="chap" n="2">
        <ab xml:id="d1e87" n="1"> [Vae qui cogitatis inutile,/ et operamini malum in cubilibus
          vestris !/ In luce matutina faciunt illud,/ quoniam contra Deum est manus eorum./</ab>
        <ab xml:id="d1e90" n="2"> Et concupierunt agros, et violenter tulerunt :/ et rapuerunt
          domos,/ et calumniabantur virum, et domum ejus :/ virum, et haereditatem ejus./</ab>
        <ab xml:id="d1e93" n="3"> Idcirco haec dicit Dominus :/ Ecce ego cogito super familiam istam
          malum,/ unde non auferetis colla vestra,/ et non ambulabitis superbi :/ quoniam tempus
          pessimum est./</ab>
        <ab xml:id="d1e96" n="4"> In die illa sumetur super vos parabola,/ et cantabitur canticum
          cum suavitate, dicentium :/ Depopulatione vastati sumus ;/ pars populi mei commutata est
          :/ quomodo recedet a me, cum revertatur,/ qui regiones nostras dividat ?/</ab>
        <ab xml:id="d1e99" n="5"> Propter hoc non erit tibi mittens funiculum sortis in coetu
          Domini./</ab>
        <ab xml:id="d1e103" n="6"> Ne loquamini loquentes ;/ non stillabit super istos, non
          comprehendet confusio./</ab>
        <ab xml:id="d1e106" n="7"> Dicit domus Jacob :/ Numquid abbreviatus est spiritus Domini,/
          aut tales sunt cogitationes ejus ?/ nonne verba mea bona sunt cum eo qui recte graditur
          ?/</ab>
        <ab xml:id="d1e109" n="8"> et e contrario populus meus in adversarium consurrexit./ Desuper
          tunica pallium sustulistis :/ et eos qui transibant simpliciter convertistis in
          bellum./</ab>
        <ab xml:id="d1e112" n="9"> Mulieres populi mei ejecistis de domo deliciarum suarum ;/ a
          parvulis earum tulistis laudem meam in perpetuum./</ab>
        <ab xml:id="d1e115" n="10"> Surgite, et ite, quia non habetis hic requiem :/ propter
          immunditiam ejus corrumpetur putredine pessima./</ab>
        <ab xml:id="d1e118" n="11"> Utinam non essem vir habens spiritum,/ et mendacium potius
          loquerer !/ Stillabo tibi in vinum et in ebrietatem ;/ et erit super quem stillatur
          populus iste./</ab>
        <ab xml:id="d1e122" n="12"> Congregatione congregabo, Jacob, totum te ;/ in unum conducam
          reliquias Israël :/ pariter ponam illum quasi gregem in ovili,/ quasi pecus in medio
          caularum :/ tumultuabuntur a multitudine hominum./</ab>
        <ab xml:id="d1e125" n="13"> Ascendet enim pandens iter ante eos :/ divident, et transibunt
          portam,/ et ingredientur per eam :/ et transibit rex eorum coram eis,/ et Dominus in
          capite eorum.]</ab>
      </div>
      <div xml:id="d1e129" type="chap" n="3">
        <ab xml:id="d1e131" n="1"> [Et dixi : Audite, princeps Jacob,/ et duces domus Israël :/
          numquid non vestrum est scire judicium,/</ab>
        <ab xml:id="d1e134" n="2"> qui odio habetis bonum, et diligitis malum ;/ qui violenter
          tollitis pelles eorum desuper eis,/ et carnem eorum desuper ossibus eorum ;/</ab>
        <ab xml:id="d1e137" n="3"> qui comederunt carnem populi mei,/ et pellem eorum desuper
          excoriaverunt,/ et ossa eorum confregerunt,/ et conciderunt sicut in lebete,/ et quasi
          carnem in medio ollae ?/</ab>
        <ab xml:id="d1e140" n="4"> Tunc clamabunt ad Dominum, et non exaudiet eos,/ et abscondet
          faciem suam ab eis in tempore illo,/ sicut nequiter egerunt in adinventionibus suis./</ab>
        <ab xml:id="d1e143" n="5"> Haec dicit Dominus super prophetas,/ qui seducunt populum meum :/
          qui mordent dentibus suis,/ et praedicant pacem ;/ et si quis non dederit in ore eorum
          quippiam,/ sanctificant super eum praelium./</ab>
        <ab xml:id="d1e147" n="6"> Propterea nox vobis pro visione erit,/ et tenebrae vobis pro
          divinatione ;/ et occumbet sol super prophetas,/ et obtenebrabitur super eos dies./</ab>
        <ab xml:id="d1e150" n="7"> Et confundentur qui vident visiones,/ et confundentur divini ;/
          et operient omnes vultos suos,/ quia non est responsum Dei./</ab>
        <ab xml:id="d1e153" n="8"> Verumtamen ego repletus sum fortitudine spiritus Domini,/
          judicio, et virtute,/ ut annuntiem Jacob scelus suum,/ et Israël peccatum suum./</ab>
        <ab xml:id="d1e156" n="9"> Audite hoc, principes domus Jacob,/ et judices domus Israël,/ qui
          abominamini judicium,/ et omnia recta pervertitis :/</ab>
        <ab xml:id="d1e159" n="10"> qui aedificatis Sion in sanguinibus,/ et Jerusalem in
          iniquitate./</ab>
        <ab xml:id="d1e162" n="11"> Principes ejus in muneribus judicabant,/ et sacerdotes ejus in
          mercede docebant,/ et prophetae ejus in pecunia divinabant :/ et super Dominum
          requiescebant, dicentes :/ Numquid non Dominus in medio nostrum ?/ non venient super nos
          mala./</ab>
        <ab xml:id="d1e166" n="12"> Propter hoc, causa vestri, Sion quasi ager arabitur,/ et
          Jerusalem quasi acervus lapidum erit,/ et mons templi in excelsa silvarum.]</ab>
      </div>
      <div xml:id="d1e170" type="chap" n="4">
        <ab xml:id="d1e172" n="1"> [Et erit : in novissimo dierum/ erit mons domus Domini
          praeparatus in vertice montium,/ et sublimis super colles :/ et fluent ad eum
          populi,/</ab>
        <ab xml:id="d1e175" n="2"> et properabunt gentes multae, et dicent :/ Venite, ascendamus ad
          montem Domini,/ et ad domum Dei Jacob :/ et docebit nos de viis suis,/ et ibimus in
          semitis ejus,/ quia de Sion egredietur lex,/ et verbum Domini de Jerusalem./</ab>
        <ab xml:id="d1e178" n="3"> Et judicabit inter populos multos,/ et corripiet gentes fortes
          usque in longinquum :/ et concident gladios suos in vomeres,/ et hastas suas in ligones :/
          non sumet gens adversus gentem gladium,/ et non discent ultra belligerare./</ab>
        <ab xml:id="d1e181" n="4"> Et sedebit vir subtus vitem suam et subtus ficum suam,/ et non
          erit qui deterreat,/ quia os Domini exercituum locutum est./</ab>
        <ab xml:id="d1e184" n="5"> Quia omnes populi ambulabunt/ unusquisque in nomine dei sui ;/
          nos autem ambulabimus/ in nomine Domini Dei nostri,/ in aeternum et ultra.]<pc
            ana="#pilcrow"/>
        </ab>
        <ab xml:id="d1e189" n="6"> [In die illa, dicit Dominus,/ congregabo claudicantem,/ et eam
          quam ejeceram colligam,/ et quam afflixeram :/</ab>
        <ab xml:id="d1e192" n="7"> et ponam claudicantem in reliquias,/ et eam quae laboraverat, in
          gentem robustam :/ et regnabit Dominus super eos in monte Sion,/ ex hoc nunc et usque in
          aeternum./</ab>
        <ab xml:id="d1e195" n="8"> Et tu, turris gregis nebulosa filiae Sion,/ usque ad te veniet,/
          et veniet potestas prima,/ regnum filiae Jerusalem./</ab>
        <ab xml:id="d1e198" n="9"> Nunc quare moerore contraheris ?/ numquid rex non est tibi,/ aut
          consiliarius tuus periit,/ quia comprehendit te dolor sicut parturientem ?/</ab>
        <ab xml:id="d1e201" n="10"> Dole et satage, filia Sion, quasi parturiens,/ quia nunc
          egredieris de civitate,/ et habitabis in regione,/ et venies usque ad Babylonem :/ ibi
          liberaberis,/ ibi redimet te Dominus de manu inimicorum tuorum./</ab>
        <ab xml:id="d1e204" n="11"> Et nunc congregatae sunt super te gentes multae, quae dicunt :/
          Lapidetur, et aspiciat in Sion oculus noster./</ab>
        <ab xml:id="d1e208" n="12"> Ipsi autem non cognoverunt cogitationes Domini,/ et non
          intellexerunt consilium ejus,/ quia congregavit eos quasi foenum areae./</ab>
        <ab xml:id="d1e211" n="13"> Surge, et tritura, filia Sion,/ quia cornu tuum ponam ferreum,/
          et ungulas tuas ponam aereas ;/ et comminues populos multos,/ et interficies Domino
          rapinas eorum,/ et fortitudinem eorum Domino universae terrae.]</ab>
      </div>
      <div xml:id="d1e215" type="chap" n="5">
        <ab xml:id="d1e217" n="1"> [Nunc vastaberis, filia latronis./ Obsidionem posuerunt super nos
          :/ in virga percutient maxillam judicis Israël.]<pc ana="#pilcrow"/>
        </ab>
        <ab xml:id="d1e221" n="2"> [Et tu, Bethlehem Ephrata,/ parvulus es in millibus Juda ;/ ex te
          mihi egredietur qui sit dominator in Israël,/ et egressus ejus ab initio,/ a diebus
          aeternitatis./</ab>
        <ab xml:id="d1e224" n="3"> Propter hoc dabit eos usque ad tempus in quo parturiens pariet,/
          et reliquiae fratrum ejus convertentur ad filios Israël./</ab>
        <ab xml:id="d1e227" n="4"> Et stabit, et pascet in fortitudine Domini,/ in sublimitate
          nominis Domini Dei sui :/ et convertentur,/ quia nunc magnificabitur usque ad terminos
          terrae./</ab>
        <ab xml:id="d1e230" n="5"> Et erit iste pax :/ cum venerit Assyrius in terram nostram,/ et
          quando calcaverit domibus nostris,/ et suscitabimus super eum septem pastores/ et octo
          primates homines ;/</ab>
        <ab xml:id="d1e234" n="6"> et pascent terram Assur in gladio,/ et terram Nemrod in lanceis
          ejus,/ et liberabit ab Assur cum venerit in terram nostram,/ et cum calcaverit in finibus
          nostris./</ab>
        <ab xml:id="d1e237" n="7"> Et erunt reliquiae Jacob in medio populorum multorum/ quasi ros a
          Domino,/ et quasi stillae super herbam,/ quae non exspectat virum,/ et non praestolatur
          filios hominum./</ab>
        <ab xml:id="d1e240" n="8"> Et erunt reliquiae Jacob in gentibus,/ in medio populorum
          multorum,/ quasi leo in jumentis silvarum,/ et quasi catulus leonis in gregibus pecorum,/
          qui cum transierit, et conculcaverit, et ceperit,/ non est qui eruat./</ab>
        <ab xml:id="d1e243" n="9"> Exaltabitur manus tua super hostes tuos,/ et omnes inimici tui
          interibunt./</ab>
        <ab xml:id="d1e246" n="10"> Et erit in die illa, dicit Dominus :/ auferam equos tuos de
          medio tui,/ et disperdam quadrigas tuas./</ab>
        <ab xml:id="d1e249" n="11"> Et perdam civitates terrae tuae,/ et destruam omnes munitiones
          tuas :/ et auferam maleficia de manu tua,/ et divinationes non erunt in te :/</ab>
        <ab xml:id="d1e253" n="12"> et perire faciam sculptilia tua et statuas tuas de medio tui,/
          et non adorabis ultra opera manuum tuarum :/</ab>
        <ab xml:id="d1e256" n="13"> et evellam lucos tuos de medio tui,/ et conteram civitates
          tuas./</ab>
        <ab xml:id="d1e259" n="14"> Et faciam, in furore et in indignatione, ultionem/ in omnibus
          gentibus quae non audierunt.]</ab>
      </div>
      <div xml:id="d1e264" type="chap" n="6">
        <ab xml:id="d1e266" n="1"> [Audite quae Dominus loquitur :/ Surge, contende judicio adversum
          montes,/ et audiant colles vocem tuam./</ab>
        <ab xml:id="d1e269" n="2"> Audiant montes judicium Domini,/ et fortia fundamenta terrae ;/
          quia judicium Domini cum populo suo,/ et cum Israël dijudicabitur./</ab>
        <ab xml:id="d1e272" n="3"> Popule meus, quid feci tibi ?/ aut quid molestus fui tibi ?
          Responde mihi./</ab>
        <ab xml:id="d1e275" n="4"> Quia eduxi te de terra Aegypti,/ et de domo servientium liberavi
          te,/ et misi ante faciem tuam Moysen, et Aaron, et Mariam./</ab>
        <ab xml:id="d1e278" n="5"> Popule meus, memento, quaeso,/ quid cogitaverit Balach, rex
          Moab,/ et quid responderit ei Balaam, filius Beor,/ de Setim usque ad Galgalam,/ ut
          cognosceres justitias Domini./</ab>
        <ab xml:id="d1e282" n="6"> Quid dignum offeram Domino ?/ curvabo genu Deo excelso ?/ Numquid
          offeram ei holocautomata et vitulos anniculos ?/</ab>
        <ab xml:id="d1e285" n="7"> numquid placari potest Dominus in millibus arietum,/ aut in
          multis millibus hircorum pinguium ?/ numquid dabo primogenitum meum pro scelere meo,/
          fructum ventris mei pro peccato animae meae ?/</ab>
        <ab xml:id="d1e288" n="8"> Indicabo tibi, o homo, quid sit bonum,/ et quid Dominus requirat
          a te :/ utique facere judicium,/ et diligere misericordiam,/ et sollicitum ambulare cum
          Deo tuo./</ab>
        <ab xml:id="d1e291" n="9"> Vox Domini ad civitatem clamat,/ et salus erit timentibus nomen
          tuum :/ audite, tribus, et quis approbabit illud ?/</ab>
        <ab xml:id="d1e294" n="10"> Adhuc ignis in domo impii thesauri iniquitatis,/ et mensura
          minor irae plena./</ab>
        <ab xml:id="d1e297" n="11"> Numquid justificabo stateram impiam,/ et saccelli pondera dolosa
          ?/</ab>
        <ab xml:id="d1e301" n="12"> In quibus divites ejus repleti sunt iniquitate,/ et habitantes
          in ea loquebantur mendacium,/ et lingua eorum fraudulenta in ore eorum./</ab>
        <ab xml:id="d1e304" n="13"> Et ego ergo coepi percutere te perditione super peccatis
          tuis./</ab>
        <ab xml:id="d1e307" n="14"> Tu comedes, et non saturaberis,/ et humiliatio tua in medio tui
          :/ et apprehendes, et non salvabis,/ et quos salvaveris, in gladium dabo./</ab>
        <ab xml:id="d1e310" n="15"> Tu seminabis, et non metes :/ tu calcabis olivam, et non ungeris
          oleo ;/ et mustum, et non bibes vinum./</ab>
        <ab xml:id="d1e313" n="16"> Et custodisti praecepta Amri,/ et omne opus domus Achab,/ et
          ambulasti in voluntatibus eorum :/ ut darem te in perditionem,/ et habitantes in ea in
          sibilum,/ et opprobrium populi mei portabitis.]</ab>
      </div>
      <div xml:id="d1e317" type="chap" n="7">
        <ab xml:id="d1e319" n="1"> [Vae mihi, quia factus sum sicut qui colligit in autumno racemos
          vindemiae !/ non est botrus ad comedendum,/ praecoquas ficus desideravit anima mea./</ab>
        <ab xml:id="d1e322" n="2"> Periit sanctus de terra,/ et rectus in hominibus non est :/ omnes
          in sanguine insidiantur ;/ vir fratrem suum ad mortem venatur./</ab>
        <ab xml:id="d1e325" n="3"> Malum manuum suarum dicunt bonum :/ princeps postulat, et judex
          in reddendo est ;/ et magnus locutus est desiderium animae suae,/ et conturbaverunt
          eam./</ab>
        <ab xml:id="d1e328" n="4"> Qui optimus in eis est, quasi paliurus,/ et qui rectus, quasi
          spina de sepe./ Dies speculationis tuae, visitatio tua venit :/ nunc erit vastitas
          eorum./</ab>
        <ab xml:id="d1e331" n="5"> Nolite credere amico,/ et nolite confidere in duce :/ ab ea quae
          dormit in sinu tuo custodi claustra oris tui./</ab>
        <ab xml:id="d1e335" n="6"> Quia filius contumeliam facit patri,/ et filia consurgit adversus
          matrem suam :/ nurus adversus socrum suam,/ et inimici hominis domestici ejus.]<pc
            ana="#pilcrow"/>
        </ab>
        <ab xml:id="d1e339" n="7"> [Ego autem ad Dominum aspiciam ;/ exspectabo Deum, salvatorem
          meum :/ audiet me Deus meus./</ab>
        <ab xml:id="d1e342" n="8"> Ne laeteris, inimica mea, super me, quia cecidi :/ consurgam cum
          sedero in tenebris :/ Dominus lux mea est./</ab>
        <ab xml:id="d1e345" n="9"> Iram Domini portabo,/ quoniam peccavi ei,/ donec causam meam
          judicet,/ et faciat judicium meum./ Educet me in lucem :/ videbo justitiam ejus./</ab>
        <ab xml:id="d1e348" n="10"> Et aspiciet inimica mea,/ et operietur confusione,/ quae dicit
          ad me : Ubi est Dominus Deus tuus ?/ Oculi mei videbunt in eam :/ nunc erit in
          conculcationem ut lutum platearum./</ab>
        <ab xml:id="d1e351" n="11"> Dies, ut aedificentur maceriae tuae ;/ in die illa longe fiet
          lex./</ab>
        <ab xml:id="d1e355" n="12"> In die illa et usque ad te veniet de Assur,/ et usque ad
          civitates munitas,/ et a civitatibus munitis usque ad flumen,/ et ad mare de mari,/ et ad
          montem de monte./</ab>
        <ab xml:id="d1e358" n="13"> Et terra erit in desolationem propter habitatores suos,/ et
          propter fructum cogitationum eorum.]<pc ana="#pilcrow"/>
        </ab>
        <ab xml:id="d1e362" n="14"> [Pasce populum tuum in virga tua,/ gregem haereditatis tuae,
          habitantes solos, in saltu, in medio Carmeli./ Pascentur Basan et Galaad juxta dies
          antiquos./</ab>
        <ab xml:id="d1e365" n="15"> Secundum dies egressionis tuae de terra Aegypti,/ ostendam ei
          mirabilia./</ab>
        <ab xml:id="d1e368" n="16"> Videbunt gentes,/ et confundentur super omni fortitudine sua./
          Ponent manum super os,/ aures eorum surdae erunt./</ab>
        <ab xml:id="d1e371" n="17"> Lingent pulverem sicut serpentes ;/ velut reptilia terrae
          perturbabuntur in aedibus suis./ Dominum Deum nostrum formidabunt,/ et timebunt te./</ab>
        <ab xml:id="d1e375" n="18"> Quis, Deus, similis tui,/ qui aufers iniquitatem,/ et transis
          peccatum reliquiarum haereditatis tuae ?/ Non immittet ultra furorem suum,/ quoniam volens
          misericordiam est./</ab>
        <ab xml:id="d1e378" n="19"> Revertetur, et miserebitur nostri ;/ deponet iniquitates
          nostras,/ et projiciet in profundum maris omnia peccata nostra./</ab>
        <ab xml:id="d1e381" n="20"> Dabis veritatem Jacob,/ misericordiam Abraham,/ quae jurasti
          patribus nostris a diebus antiquis.]</ab>
      </div>


    </body>
  </text>
</TEI>
