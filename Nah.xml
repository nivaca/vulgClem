<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Nahum</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Onus Ninive. Liber visionis Nahum Elcesaei.<pc ana="#pilcrow"/>
        </ab>
        <ab xml:id="d1e37" n="2"> [Deus aemulator, et ulciscens Dominus :/ ulciscens Dominus, et
          habens furorem :/ ulciscens Dominus in hostes suos,/ et irascens ipse inimicis suis./</ab>
        <ab xml:id="d1e40" n="3"> Dominus patiens, et magnus fortitudine,/ et mundans non faciet
          innocentem./ Dominus in tempestate et turbine viae ejus,/ et nebulae pulvis pedum
          ejus./</ab>
        <ab xml:id="d1e43" n="4"> Increpans mare, et exsiccans illud,/ et omnia flumina ad desertum
          deducens./ Infirmatus est Basan et Carmelus,/ et flos Libani elanguit./</ab>
        <ab xml:id="d1e46" n="5"> Montes commoti sunt ab eo,/ et colles desolati sunt :/ et
          contremuit terra a facie ejus,/ et orbis, et omnes habitantes in eo./</ab>
        <ab xml:id="d1e50" n="6"> Ante faciem indignationis ejus quis stabit ?/ et quis resistet in
          ira furoris ejus ?/ Indignatio ejus effusa est ut ignis,/ et petrae dissolutae sunt ab
          eo./</ab>
        <ab xml:id="d1e53" n="7"> Bonus Dominus,/ et confortans in die tribulationis,/ et sciens
          sperantes in se./</ab>
        <ab xml:id="d1e56" n="8"> Et in diluvio praetereunte consummationem faciet loci ejus,/ et
          inimicos ejus persequentur tenebrae./</ab>
        <ab xml:id="d1e59" n="9"> Quid cogitatis contra Dominum ?/ Consummationem ipse faciet :/ non
          consurget duplex tribulatio,/</ab>
        <ab xml:id="d1e62" n="10"> quia sicut spinae se invicem complectuntur,/ sic convivium eorum
          pariter potantium ;/ consumentur quasi stipula ariditate plena./</ab>
        <ab xml:id="d1e65" n="11"> Ex te exibit cogitans contra Dominum malitiam,/ mente pertractans
          praevaricationem./</ab>
        <ab xml:id="d1e69" n="12"> Haec dicit Dominus :/ Si perfecti fuerint, et ita plures,/ sic
          quoque attondentur, et pertransibit :/ afflixi te, et non affligam te ultra./</ab>
        <ab xml:id="d1e72" n="13"> Et nunc conteram virgam ejus de dorso tuo,/ et vincula tua
          disrumpam./</ab>
        <ab xml:id="d1e75" n="14"> Et praecipiet super te Dominus ;/ non seminabitur ex nomine tuo
          amplius :/ de domo Dei tui interficiam sculptile, et conflatile ;/ ponam sepulchrum tuum,
          quia inhonoratus es./</ab>
        <ab xml:id="d1e78" n="15"> Ecce super montes pedes evangelizantis,/ et annuntiantis pacem./
          Celebra, Juda, festivitates tuas,/ et redde vota tua,/ quia non adjiciet ultra ut
          pertranseat in te Belial :/ universus interiit.]</ab>
      </div>
      <div xml:id="d1e82" type="chap" n="2">
        <ab xml:id="d1e84" n="1"> [Ascendit qui dispergat coram te,/ qui custodiat obsidionem :/
          contemplare viam, conforta lumbos,/ robora virtutem valde./</ab>
        <ab xml:id="d1e87" n="2"> Quia reddidit Dominus superbiam Jacob,/ sicut superbiam IsraÃ«l ;/
          quia vastatores dissipaverunt eos,/ et propagines eorum corruperunt./</ab>
        <ab xml:id="d1e90" n="3"> Clypeus fortium ejus ignitus,/ viri exercitus in coccineis ;/
          igneae habenae currus in die praeparationis ejus,/ et agitatores consopiti sunt./</ab>
        <ab xml:id="d1e93" n="4"> In itineribus conturbati sunt ;/ quadrigae collisae sunt in
          plateis :/ aspectus eorum quasi lampades,/ quasi fulgura discurrentia./</ab>
        <ab xml:id="d1e96" n="5"> Recordabitur fortium suorum ;/ ruent in itineribus suis :/
          velociter ascendent muros ejus,/ et praeparabitur umbraculum./</ab>
        <ab xml:id="d1e100" n="6"> Portae fluviorum apertae sunt,/ et templum ad solum
          dirutum./</ab>
        <ab xml:id="d1e103" n="7"> Et miles captivus abductus est,/ et ancillae ejus minabantur
          gementes ut columbae,/ murmurantes in cordibus suis./</ab>
        <ab xml:id="d1e106" n="8"> Et Ninive quasi piscina aquarum aquae ejus ;/ ipsi vero fugerunt.
          State, state !/ et non est qui revertatur./</ab>
        <ab xml:id="d1e109" n="9"> Diripite argentum, diripite aurum :/ et non est finis divitiarum
          ex omnibus vasis desiderabilibus./</ab>
        <ab xml:id="d1e112" n="10"> Dissipata est, et scissa, et dilacerata ;/ et cor tabescens, et
          dissolutio geniculorum,/ et defectio in cunctis renibus,/ et facies omnium eorum sicut
          nigredo ollae./</ab>
        <ab xml:id="d1e115" n="11"> Ubi est habitaculum leonum,/ et pascua catulorum leonum,/ ad
          quam ivit leo ut ingrederetur illuc catulus leonis,/ et non est qui exterreat ?/</ab>
        <ab xml:id="d1e119" n="12"> Leo cepit sufficienter catulis suis,/ et necavit leaenis suis,/
          et implevit praeda speluncas suas,/ et cubile suum rapina./</ab>
        <ab xml:id="d1e122" n="13"> Ecce ego ad te, dicit Dominus exercituum,/ et succendam usque ad
          fumum quadrigas tuas,/ et leunculos tuos comedet gladius,/ et exterminabo de terra praedam
          tuam,/ et non audietur ultra vox nuntiorum tuorum.]</ab>
      </div>
      <div xml:id="d1e126" type="chap" n="3">
        <ab xml:id="d1e128" n="1"> [Vae civitas sanguinum,/ universa mendacii dilaceratione plena !/
          non recedet a te rapina./</ab>
        <ab xml:id="d1e131" n="2"> Vox flagelli, et vox impetus rotae, et equi frementis,/ et
          quadrigae ferventis, et equitis ascendentis,/</ab>
        <ab xml:id="d1e134" n="3"> et micantis gladii, et fulgurantis hastae,/ et multitudinis
          interfectae, et gravis ruinae ;/ nec est finis cadaverum,/ et corruent in corporibus
          suis./</ab>
        <ab xml:id="d1e137" n="4"> Propter multitudinem fornicationum meretricis/ speciosae, et
          gratae, et habentis maleficia,/ quae vendidit gentes in fornicationibus suis,/ et familias
          in maleficiis suis./</ab>
        <ab xml:id="d1e140" n="5"> Ecce ego ad te, dicit Dominus exercituum,/ et revelabo pudenda
          tua in facie tua ;/ et ostendam gentibus nuditatem tuam,/ et regnis ignominiam tuam./</ab>
        <ab xml:id="d1e144" n="6"> Et projiciam super te abominationes,/ et contumeliis te
          afficiam,/ et ponam te in exemplum./</ab>
        <ab xml:id="d1e147" n="7"> Et erit : omnis qui viderit te resiliet a te,/ et dicet : Vastata
          est Ninive./ Quis commovebit super te caput ?/ unde quaeram consolatorem tibi ?/</ab>
        <ab xml:id="d1e150" n="8"> Numquid melior es Alexandria populorum,/ quae habitat in
          fluminibus ?/ aquae in circuitu ejus ;/ cujus divitiae, mare ;/ aquae, muri ejus./</ab>
        <ab xml:id="d1e153" n="9"> Aethiopia fortitudo ejus, et Aegyptus, et non est finis ;/ Africa
          et Libyes fuerunt in auxilio tuo./</ab>
        <ab xml:id="d1e156" n="10"> Sed et ipsa in transmigrationem ducta est in captivitatem :/
          parvuli ejus elisi sunt in capite omnium viarum,/ et super inclytos ejus miserunt sortem,/
          et omnes optimates ejus confixi sunt in compedibus./</ab>
        <ab xml:id="d1e159" n="11"> Et tu ergo inebriaberis, et eris despecta :/ et tu quaeres
          auxilium ab inimico./</ab>
        <ab xml:id="d1e163" n="12"> Omnes munitiones tuae sicut ficus cum grossis suis :/ si
          concussae fuerint, cadent in os comedentis./</ab>
        <ab xml:id="d1e166" n="13"> Ecce populus tuus mulieres in medio tui :/ inimicis tuis
          adapertione pandentur portae terrae tuae,/ devorabit ignis vectes tuos./</ab>
        <ab xml:id="d1e169" n="14"> Aquam propter obsidionem hauri tibi :/ exstrue munitiones tuas,/
          intra in lutum, et calca,/ subigens tene laterem./</ab>
        <ab xml:id="d1e172" n="15"> Ibi comedet te ignis,/ peribis gladio, devorabit te ut bruchus
          :/ congregare ut bruchus,/ multiplicare ut locusta./</ab>
        <ab xml:id="d1e175" n="16"> Plures fecisti negotiationes tuas quam stellae sint caeli ;/
          bruchus expansus est, et avolavit./</ab>
        <ab xml:id="d1e178" n="17"> Custodes tui quasi locustae,/ et parvuli tui quasi locustae
          locustarum,/ quae considunt in sepibus in die frigoris :/ sol ortus est, et avolaverunt,/
          et non est cognitus locus earum ubi fuerint./</ab>
        <ab xml:id="d1e182" n="18"> Dormitaverunt pastores tui, rex Assur,/ sepelientur principes
          tui :/ latitavit populus tuus in montibus,/ et non est qui congreget./</ab>
        <ab xml:id="d1e185" n="19"> Non est obscura contritio tua ;/ pessima est plaga tua./ Omnes
          qui audierunt auditionem tuam compresserunt manum super te :/ quia super quem non transiit
          malitia tua semper ?]</ab>
      </div>


    </body>
  </text>
</TEI>
