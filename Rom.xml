<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Romanos</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Paulus, servus Jesu Christi, vocatus Apostolus, segregatus in
          Evangelium Dei,</ab>
        <ab xml:id="d1e36" n="2"> quod ante promiserat per prophetas suos in Scripturis sanctis</ab>
        <ab xml:id="d1e39" n="3"> de Filio suo, qui factus est ei ex semine David secundum
          carnem,</ab>
        <ab xml:id="d1e42" n="4"> qui praedestinatus est Filius Dei in virtute secundum spiritum
          sanctificationis ex resurrectione mortuorum Jesu Christi Domini nostri :</ab>
        <ab xml:id="d1e45" n="5"> per quem accepimus gratiam, et apostolatum ad obediendum fidei in
          omnibus gentibus pro nomine ejus,</ab>
        <ab xml:id="d1e49" n="6"> in quibus estis et vos vocati Jesu Christi :</ab>
        <ab xml:id="d1e52" n="7"> omnibus qui sunt Romae, dilectis Dei, vocatis sanctis. Gratia
          vobis, et pax a Deo Patre nostro, et Domino Jesu Christo.<pc ana="#pilcrow"/>
        </ab>
        <ab xml:id="d1e56" n="8"> Primum quidem gratias ago Deo meo per Jesum Christum pro omnibus
          vobis : quia fides vestra annuntiatur in universo mundo.</ab>
        <ab xml:id="d1e59" n="9"> Testis enim mihi est Deus, cui servio in spiritu meo in Evangelio
          Filii ejus, quod sine intermissione memoriam vestri facio</ab>
        <ab xml:id="d1e62" n="10"> semper in orationibus meis : obsecrans, si quomodo tandem
          aliquando prosperum iter habeam in voluntate Dei veniendi ad vos.</ab>
        <ab xml:id="d1e65" n="11"> Desidero enim videre vos, ut aliquid impertiar vobis gratiae
          spiritualis ad confirmandos vos :</ab>
        <ab xml:id="d1e69" n="12"> id est, simul consolari in vobis per eam quae invicem est, fidem
          vestram atque meam.</ab>
        <ab xml:id="d1e72" n="13"> Nolo autem vos ignorare fratres : quia saepe proposui venire ad
          vos (et prohibitus sum usque adhuc) ut aliquem fructum habeam et in vobis, sicut et in
          ceteris gentibus.</ab>
        <ab xml:id="d1e75" n="14"> Graecis ac barbaris, sapientibus, et insipientibus debitor sum
          :</ab>
        <ab xml:id="d1e78" n="15"> ita (quod in me) promptum est et vobis, qui Romae estis,
            evangelizare.<pc ana="#pilcrow"/>
        </ab>
        <ab xml:id="d1e82" n="16"> Non enim erubesco Evangelium. Virtus enim Dei est in salutem omni
          credenti, Judaeo primum, et Graeco.</ab>
        <ab xml:id="d1e85" n="17"> Justitia enim Dei in eo revelatur ex fide in fidem : sicut
          scriptum est : Justus autem ex fide vivit.<pc ana="#pilcrow"/>
        </ab>
        <ab xml:id="d1e90" n="18"> Revelatur enim ira Dei de caelo super omnem impietatem, et
          injustitiam hominum eorum, qui veritatem Dei in injustitia detinent :</ab>
        <ab xml:id="d1e93" n="19"> quia quod notum est Dei, manifestum est in illis. Deus enim illis
          manifestavit.</ab>
        <ab xml:id="d1e96" n="20"> Invisibilia enim ipsius, a creatura mundi, per ea quae facta
          sunt, intellecta, conspiciuntur : sempiterna quoque ejus virtus, et divinitas : ita ut
          sint inexcusabiles.</ab>
        <ab xml:id="d1e99" n="21"> Quia cum cognovissent Deum, non sicut Deum glorificaverunt, aut
          gratias egerunt : sed evanuerunt in cogitationibus suis, et obscuratum est insipiens cor
          eorum :</ab>
        <ab xml:id="d1e102" n="22"> dicentes enim se esse sapientes, stulti facti sunt.</ab>
        <ab xml:id="d1e105" n="23"> Et mutaverunt gloriam incorruptibilis Dei in similitudinem
          imaginis corruptibilis hominis, et volucrum, et quadrupedum, et serpentium.<pc
            ana="#pilcrow"/>
        </ab>
        <ab xml:id="d1e110" n="24"> Propter quod tradidit illos Deus in desideria cordis eorum, in
          immunditiam, ut contumeliis afficiant corpora sua in semetipsis :</ab>
        <ab xml:id="d1e113" n="25"> qui commutaverunt veritatem Dei in mendacium : et coluerunt, et
          servierunt creaturae potius quam Creatori, qui est benedictus in saecula. Amen.</ab>
        <ab xml:id="d1e116" n="26"> Propterea tradidit illos Deus in passiones ignominiae : nam
          feminae eorum immutaverunt naturalem usum in eum usum qui est contra naturam.</ab>
        <ab xml:id="d1e119" n="27"> Similiter autem et masculi, relicto naturali usu feminae,
          exarserunt in desideriis suis in invicem, masculi in masculos turpitudinem operantes, et
          mercedem, quam oportuit, erroris sui in semetipsis recipientes.</ab>
        <ab xml:id="d1e122" n="28"> Et sicut non probaverunt Deum habere in notitia, tradidit illos
          Deus in reprobum sensum, ut faciant ea quae non conveniunt,</ab>
        <ab xml:id="d1e125" n="29"> repletos omni iniquitate, malitia, fornicatione, avaritia,
          nequitia, plenos invidia, homicidio, contentione, dolo, malignitate : susurrones,</ab>
        <ab xml:id="d1e129" n="30"> detractores, Deo odibiles, contumeliosos, superbos, elatos,
          inventores malorum, parentibus non obedientes,</ab>
        <ab xml:id="d1e132" n="31"> insipientes, incompositos, sine affectione, absque foedere, sine
          misericordia.</ab>
        <ab xml:id="d1e135" n="32"> Qui cum justitiam Dei cognovissent, non intellexerunt quoniam
          qui talia agunt, digni sunt morte : et non solum qui ea faciunt, sed etiam qui consentiunt
          facientibus.</ab>
      </div>
      <div xml:id="d1e139" type="chap" n="2">
        <ab xml:id="d1e141" n="1"> Propter quod inexcusabilis es, o homo omnis qui judicas. In quo
          enim judicas alterum, teipsum condemnas : eadem enim agis quae judicas.</ab>
        <ab xml:id="d1e144" n="2"> Scimus enim quoniam judicium Dei est secundum veritatem in eos
          qui talia agunt.</ab>
        <ab xml:id="d1e147" n="3"> Existimas autem hoc, o homo, qui judicas eos qui talia agunt, et
          facis ea, quia tu effugies judicium Dei ?</ab>
        <ab xml:id="d1e150" n="4"> an divitias bonitatis ejus, et patientiae, et longanimitatis
          contemnis ? ignoras quoniam benignitas Dei ad poenitentiam te adducit ?</ab>
        <ab xml:id="d1e153" n="5"> Secundum autem duritiam tuam, et impoenitens cor, thesaurizas
          tibi iram in die irae, et revelationis justi judicii Dei,</ab>
        <ab xml:id="d1e157" n="6"> qui reddet unicuique secundum opera ejus :</ab>
        <ab xml:id="d1e160" n="7"> iis quidem qui secundum patientiam boni operis, gloriam, et
          honorem, et incorruptionem quaerunt, vitam aeternam :</ab>
        <ab xml:id="d1e163" n="8"> iis autem qui sunt ex contentione, et qui non acquiescunt
          veritati, credunt autem iniquitati, ira et indignatio.</ab>
        <ab xml:id="d1e166" n="9"> Tribulatio et angustia in omnem animam hominis operantis malum,
          Judaei primum, et Graeci :</ab>
        <ab xml:id="d1e169" n="10"> gloria autem, et honor, et pax omni operanti bonum, Judaeo
          primum, et Graeco :</ab>
        <ab xml:id="d1e172" n="11"> non enim est acceptio personarum apud Deum.<pc ana="#pilcrow"/>
        </ab>
        <ab xml:id="d1e177" n="12"> Quicumque enim sine lege peccaverunt, sine lege peribunt : et
          quicumque in lege peccaverunt, per legem judicabuntur.</ab>
        <ab xml:id="d1e180" n="13"> Non enim auditores legis justi sunt apud Deum, sed factores
          legis justificabuntur.</ab>
        <ab xml:id="d1e183" n="14"> Cum autem gentes, quae legem non habent, naturaliter ea, quae
          legis sunt, faciunt, ejusmodi legem non habentes, ipsi sibi sunt lex :</ab>
        <ab xml:id="d1e186" n="15"> qui ostendunt opus legis scriptum in cordibus suis, testimonium
          reddente illis conscientia ipsorum, et inter se invicem cogitationibus accusantibus, aut
          etiam defendentibus,</ab>
        <ab xml:id="d1e189" n="16"> in die, cum judicabit Deus occulta hominum, secundum Evangelium
          meum per Jesum Christum.<pc ana="#pilcrow"/>
        </ab>
        <ab xml:id="d1e193" n="17"> Si autem tu Judaeus cognominaris, et requiescis in lege, et
          gloriaris in Deo,</ab>
        <ab xml:id="d1e197" n="18"> et nosti voluntatem ejus, et probas utiliora, instructus per
          legem,</ab>
        <ab xml:id="d1e200" n="19"> confidis teipsum esse ducem caecorum, lumen eorum qui in
          tenebris sunt,</ab>
        <ab xml:id="d1e203" n="20"> eruditorem insipientium, magistrum infantium, habentem formam
          scientiae, et veritatis in lege.</ab>
        <ab xml:id="d1e206" n="21"> Qui ergo alium doces, teipsum non doces : qui praedicas non
          furandum, furaris :</ab>
        <ab xml:id="d1e209" n="22"> qui dicis non moechandum, moecharis : qui abominaris idola,
          sacrilegium facis :</ab>
        <ab xml:id="d1e212" n="23"> qui in lege gloriaris, per praevaricationem legis Deum
          inhonoras.</ab>
        <ab xml:id="d1e216" n="24"> (Nomen enim Dei per vos blasphematur inter gentes, sicut
          scriptum est.)<pc ana="#pilcrow"/>
        </ab>
        <ab xml:id="d1e220" n="25"> Circumcisio quidem prodest, si legem observes : si autem
          praevaricator legis sis, circumcisio tua praeputium facta est.</ab>
        <ab xml:id="d1e223" n="26"> Si igitur praeputium justitias legis custodiat, nonne praeputium
          illius in circumcisionem reputabitur ?</ab>
        <ab xml:id="d1e226" n="27"> et judicabit id quod ex natura est praeputium, legem consummans,
          te, qui per litteram et circumcisionem praevaricator legis es ?</ab>
        <ab xml:id="d1e229" n="28"> Non enim qui in manifesto, Judaeus est : neque quae in
          manifesto, in carne, est circumcisio :</ab>
        <ab xml:id="d1e232" n="29"> sed qui in abscondito, Judaeus est : et circumcisio cordis in
          spiritu, non littera : cujus laus non ex hominibus, sed ex Deo est.</ab>
      </div>
      <div xml:id="d1e236" type="chap" n="3">
        <ab xml:id="d1e238" n="1"> Quid ergo amplius Judaeo est ? aut quae utilitas circumcisionis
          ?</ab>
        <ab xml:id="d1e241" n="2"> Multum per omnem modum. Primum quidem quia credita sunt illis
          eloquia Dei.</ab>
        <ab xml:id="d1e244" n="3"> Quid enim si quidam illorum non crediderunt ? numquid
          incredulitas illorum fidem Dei evacuabit ? Absit.</ab>
        <ab xml:id="d1e247" n="4"> Est autem Deus verax : omnis autem homo mendax, sicut scriptum
          est : [Ut justificeris in sermonibus tuis :/ et vincas cum judicaris.]</ab>
        <ab xml:id="d1e250" n="5"> Si autem iniquitas nostra justitiam Dei commendat, quid dicemus ?
          Numquid iniquus est Deus, qui infert iram ?</ab>
        <ab xml:id="d1e254" n="6"> secundum hominem dico. Absit. Alioquin quomodo judicabit Deus
          hunc mundum ?</ab>
        <ab xml:id="d1e257" n="7"> Si enim veritas Dei in meo mendacio abundavit in gloriam ipsius :
          quid adhuc et ego tamquam peccator judicor ?</ab>
        <ab xml:id="d1e260" n="8"> et non (sicut blasphemamur, et sicut aiunt quidam nos dicere)
          faciamus mala ut veniant bona : quorum damnatio justa est.<pc ana="#pilcrow"/>
        </ab>
        <ab xml:id="d1e264" n="9"> Quid ergo ? praecellimus eos ? Nequaquam. Causati enim sumus
          Judaeos et Graecos omnes sub peccato esse,</ab>
        <ab xml:id="d1e267" n="10"> sicut scriptum est : [Quia non est justus quisquam :/</ab>
        <ab xml:id="d1e270" n="11"> non est intelligens, non est requirens Deum./</ab>
        <ab xml:id="d1e274" n="12"> Omnes declinaverunt, simul inutiles facti sunt :/ non est qui
          faciat bonum, non est usque ad unum./</ab>
        <ab xml:id="d1e277" n="13"> Sepulchrum patens est guttur eorum,/ linguis suis dolose agebant
          :/ venenum aspidum sub labiis eorum :/</ab>
        <ab xml:id="d1e280" n="14"> quorum os maledictione, et amaritudine plenum est :/</ab>
        <ab xml:id="d1e283" n="15"> veloces pedes eorum ad effundendum sanguinem :/</ab>
        <ab xml:id="d1e286" n="16"> contritio et infelicitas in viis eorum :/</ab>
        <ab xml:id="d1e289" n="17"> et viam pacis non cognoverunt :/</ab>
        <ab xml:id="d1e293" n="18"> non est timor Dei ante oculos eorum.]</ab>
        <ab xml:id="d1e296" n="19"> Scimus autem quoniam quaecumque lex loquitur, iis, qui in lege
          sunt, loquitur : ut omne os obstruatur, et subditus fiat omnis mundus Deo :</ab>
        <ab xml:id="d1e299" n="20"> quia ex operibus legis non justificabitur omnis caro coram illo.
          Per legem enim cognitio peccati.<pc ana="#pilcrow"/>
        </ab>
        <ab xml:id="d1e303" n="21"> Nunc autem sine lege justitia Dei manifestata est : testificata
          a lege et prophetis.</ab>
        <ab xml:id="d1e306" n="22"> Justitia autem Dei per fidem Jesu Christi in omnes et super
          omnes qui credunt in eum : non enim est distinctio :</ab>
        <ab xml:id="d1e309" n="23"> omnes enim peccaverunt, et egent gloria Dei.</ab>
        <ab xml:id="d1e313" n="24"> Justificati gratis per gratiam ipsius, per redemptionem quae est
          in Christo Jesu,</ab>
        <ab xml:id="d1e316" n="25"> quem proposuit Deus propitiationem per fidem in sanguine ipsius,
          ad ostensionem justitiae suae propter remissionem praecedentium delictorum</ab>
        <ab xml:id="d1e319" n="26"> in sustentatione Dei, ad ostensionem justitiae ejus in hoc
          tempore : ut sit ipse justus, et justificans eum, qui est ex fide Jesu Christi.<pc
            ana="#pilcrow"/>
        </ab>
        <ab xml:id="d1e323" n="27"> Ubi est ergo gloriatio tua ? Exclusa est. Per quam legem ?
          Factorum ? Non : sed per legem fidei.</ab>
        <ab xml:id="d1e326" n="28"> Arbitramur enim justificari hominem per fidem sine operibus
          legis.</ab>
        <ab xml:id="d1e329" n="29"> An Judaeorum Deus tantum ? nonne et gentium ? Immo et gentium
          :</ab>
        <ab xml:id="d1e333" n="30"> quoniam quidem unus est Deus, qui justificat circumcisionem ex
          fide, et praeputium per fidem.</ab>
        <ab xml:id="d1e336" n="31"> Legem ergo destruimus per fidem ? Absit : sed legem
          statuimus.</ab>
      </div>
      <div xml:id="d1e340" type="chap" n="4">
        <ab xml:id="d1e342" n="1"> Quid ergo dicemus invenisse Abraham patrem nostrum secundum
          carnem ?</ab>
        <ab xml:id="d1e345" n="2"> Si enim Abraham ex operibus justificatus est, habet gloriam, sed
          non apud Deum.</ab>
        <ab xml:id="d1e348" n="3"> Quid enim dicit Scriptura ? Credidit Abraham Deo, et reputatum
          est illi ad justitiam.</ab>
        <ab xml:id="d1e351" n="4"> Ei autem qui operatur, merces non imputatur secundum gratiam, sed
          secundum debitum.</ab>
        <ab xml:id="d1e354" n="5"> Ei vero qui non operatur, credenti autem in eum, qui justificat
          impium, reputatur fides ejus ad justitiam secundum propositum gratiae Dei.</ab>
        <ab xml:id="d1e358" n="6"> Sicut et David dicit beatitudinem hominis, cui Deus accepto fert
          justitiam sine operibus :</ab>
        <ab xml:id="d1e361" n="7"> [Beati, quorum remissae sunt iniquitates,/ et quorum tecta sunt
          peccata./</ab>
        <ab xml:id="d1e364" n="8"> Beatus vir, cui non imputavit Dominus peccatum.]</ab>
        <ab xml:id="d1e367" n="9"> Beatitudo ergo haec in circumcisione tantum manet, an etiam in
          praeputio ? Dicimus enim quia reputata est Abrahae fides ad justitiam.</ab>
        <ab xml:id="d1e370" n="10"> Quomodo ergo reputata est ? in circumcisione, an in praeputio ?
          Non in circumcisione, sed in praeputio.</ab>
        <ab xml:id="d1e373" n="11"> Et signum accepit circumcisionis, signaculum justitiae fidei,
          quae est in praeputio : ut sit pater omnium credentium per praeputium, ut reputetur et
          illis ad justitiam :</ab>
        <ab xml:id="d1e377" n="12"> et sit pater circumcisionis non iis tantum, qui sunt ex
          circumcisione, sed et iis qui sectantur vestigia fidei, quae est in praeputio patris
          nostri Abrahae.<pc ana="#pilcrow"/>
        </ab>
        <ab xml:id="d1e381" n="13"> Non enim per legem promissio Abrahae, aut semini ejus ut haeres
          esset mundi : sed per justitiam fidei.</ab>
        <ab xml:id="d1e384" n="14"> Si enim qui ex lege, haeredes sunt : exinanita est fides,
          abolita est promissio.</ab>
        <ab xml:id="d1e387" n="15"> Lex enim iram operatur. Ubi enim non est lex, nec
          praevaricatio.</ab>
        <ab xml:id="d1e390" n="16"> Ideo ex fide, ut secundum gratiam firma sit promissio omni
          semini, non ei qui ex lege est solum, sed et ei qui ex fide est Abrahae, qui pater est
          omnium nostrum</ab>
        <ab xml:id="d1e393" n="17"> (sicut scriptum est : Quia patrem multarum gentium posui te)
          ante Deum, cui credidit, qui vivificat mortuos, et vocat ea quae non sunt, tamquam ea quae
          sunt :</ab>
        <ab xml:id="d1e397" n="18"> qui contra spem in spem credidit, ut fieret pater multarum
          gentium secundum quod dictum est ei : Sic erit semen tuum.</ab>
        <ab xml:id="d1e400" n="19"> Et non infirmatus est fide, nec consideravit corpus suum
          emortuum, cum jam fere centum esset annorum, et emortuam vulvam Sarae.</ab>
        <ab xml:id="d1e403" n="20"> In repromissione etiam Dei non haesitavit diffidentia, sed
          confortatus est fide, dans gloriam Deo :</ab>
        <ab xml:id="d1e406" n="21"> plenissime sciens, quia quaecumque promisit, potens est et
          facere.</ab>
        <ab xml:id="d1e409" n="22"> Ideo et reputatum est illi ad justitiam.</ab>
        <ab xml:id="d1e412" n="23"> Non est autem scriptum tantum propter ipsum quia reputatum est
          illi ad justitiam :</ab>
        <ab xml:id="d1e416" n="24"> sed et propter nos, quibus reputabitur credentibus in eum, qui
          suscitavit Jesum Christum Dominum nostrum a mortuis,</ab>
        <ab xml:id="d1e419" n="25"> qui traditus est propter delicta nostra, et resurrexit propter
          justificationem nostram.</ab>
      </div>
      <div xml:id="d1e423" type="chap" n="5">
        <ab xml:id="d1e425" n="1"> Justificati ergo ex fide, pacem habeamus ad Deum per Dominum
          nostrum Jesum Christum :</ab>
        <ab xml:id="d1e428" n="2"> per quem et habemus accessum per fidem in gratiam istam, in qua
          stamus, et gloriamur in spe gloriae filiorum Dei.</ab>
        <ab xml:id="d1e431" n="3"> Non solum autem, sed et gloriamur in tribulationibus : scientes
          quod tribulatio patientiam operatur :</ab>
        <ab xml:id="d1e434" n="4"> patientia autem probationem, probatio vero spem,</ab>
        <ab xml:id="d1e437" n="5"> spes autem non confundit : quia caritas Dei diffusa est in
          cordibus nostris per Spiritum Sanctum, qui datus est nobis.</ab>
        <ab xml:id="d1e441" n="6"> Ut quid enim Christus, cum adhuc infirmi essemus, secundum
          tempus, pro impiis mortuus est ?</ab>
        <ab xml:id="d1e444" n="7"> vix enim pro justo quis moritur : nam pro bono forsitan quis
          audeat mori.</ab>
        <ab xml:id="d1e447" n="8"> Commendat autem caritatem suam Deus in nobis : quoniam cum adhuc
          peccatores essemus, secundum tempus,</ab>
        <ab xml:id="d1e450" n="9"> Christus pro nobis mortuus est : multo igitur magis nunc
          justificati in sanguine ipsius, salvi erimus ab ira per ipsum.</ab>
        <ab xml:id="d1e453" n="10"> Si enim cum inimici essemus, reconciliati sumus Deo per mortem
          filii ejus : multo magis reconciliati, salvi erimus in vita ipsius.</ab>
        <ab xml:id="d1e456" n="11"> Non solum autem : sed et gloriamur in Deo per Dominum nostrum
          Jesum Christum, per quem nunc reconciliationem accepimus.<pc ana="#pilcrow"/>
        </ab>
        <ab xml:id="d1e461" n="12"> Propterea sicut per unum hominem peccatum in hunc mundum
          intravit, et per peccatum mors, et ita in omnes homines mors pertransiit, in quo omnes
          peccaverunt.</ab>
        <ab xml:id="d1e464" n="13"> Usque ad legem enim peccatum erat in mundo : peccatum autem non
          imputabatur, cum lex non esset.</ab>
        <ab xml:id="d1e467" n="14"> Sed regnavit mors ab Adam usque ad Moysen etiam in eos qui non
          peccaverunt in similitudinem praevaricationis Adae, qui est forma futuri.</ab>
        <ab xml:id="d1e470" n="15"> Sed non sicut delictum, ita et donum : si enim unius delicto
          multi mortui sunt : multo magis gratia Dei et donum in gratia unius hominis Jesu Christi
          in plures abundavit.</ab>
        <ab xml:id="d1e473" n="16"> Et non sicut per unum peccatum, ita et donum. Nam judicium
          quidem ex uno in condemnationem : gratia autem ex multis delictis in justificationem.</ab>
        <ab xml:id="d1e476" n="17"> Si enim unius delicto mors regnavit per unum : multo magis
          abundantiam gratiae, et donationis, et justitiae accipientes, in vita regnabunt per unum
          Jesum Christum.</ab>
        <ab xml:id="d1e480" n="18"> Igitur sicut per unius delictum in omnes homines in
          condemnationem : sic et per unius justitiam in omnes homines in justificationem
          vitae.</ab>
        <ab xml:id="d1e483" n="19"> Sicut enim per inobedientiam unius hominis, peccatores
          constituti sunt multi : ita et per unius obeditionem, justi constituentur multi.</ab>
        <ab xml:id="d1e486" n="20"> Lex autem subintravit ut abundaret delictum. Ubi autem abundavit
          delictum, superabundavit gratia :</ab>
        <ab xml:id="d1e489" n="21"> ut sicut regnavit peccatum in mortem : ita et gratia regnet per
          justitiam in vitam aeternam, per Jesum Christum Dominum nostrum.</ab>
      </div>
      <div xml:id="d1e494" type="chap" n="6">
        <ab xml:id="d1e496" n="1"> Quid ergo dicemus ? permanebimus in peccato ut gratia abundet
          ?</ab>
        <ab xml:id="d1e499" n="2"> Absit. Qui enim mortui sumus peccato, quomodo adhuc vivemus in
          illo ?</ab>
        <ab xml:id="d1e502" n="3"> an ignoratis quia quicumque baptizati sumus in Christo Jesu, in
          morte ipsius baptizati sumus ?</ab>
        <ab xml:id="d1e505" n="4"> Consepulti enim sumus cum illo per baptismum in mortem : ut
          quomodo Christus surrexit a mortuis per gloriam Patris, ita et nos in novitate vitae
          ambulemus.</ab>
        <ab xml:id="d1e508" n="5"> Si enim complantati facti sumus similitudini mortis ejus : simul
          et resurrectionis erimus.</ab>
        <ab xml:id="d1e512" n="6"> Hoc scientes, quia vetus homo noster simul crucifixus est, ut
          destruatur corpus peccati, et ultra non serviamus peccato.</ab>
        <ab xml:id="d1e515" n="7"> Qui enim mortuus est, justificatus est a peccato.</ab>
        <ab xml:id="d1e518" n="8"> Si autem mortui sumus cum Christo, credimus quia simul etiam
          vivemus cum Christo,</ab>
        <ab xml:id="d1e521" n="9"> scientes quod Christus resurgens ex mortuis jam non moritur :
          mors illi ultra non dominabitur.</ab>
        <ab xml:id="d1e524" n="10"> Quod enim mortuus est peccato, mortuus est semel : quod autem
          vivit, vivit Deo.</ab>
        <ab xml:id="d1e527" n="11"> Ita et vos existimate vos mortuos quidem esse peccato, viventes
          autem Deo, in Christo Jesu Domino nostro.<pc ana="#pilcrow"/>
        </ab>
        <ab xml:id="d1e532" n="12"> Non ergo regnet peccatum in vestro mortali corpore ut obediatis
          concupiscentiis ejus.</ab>
        <ab xml:id="d1e535" n="13"> Sed neque exhibeatis membra vestra arma iniquitatis peccato :
          sed exhibete vos Deo, tamquam ex mortuis viventes : et membra vestra arma justitiae
          Deo.</ab>
        <ab xml:id="d1e538" n="14"> Peccatum enim vobis non dominabitur : non enim sub lege estis,
          sed sub gratia.</ab>
        <ab xml:id="d1e541" n="15"> Quid ergo ? peccabimus, quoniam non sumus sub lege, sed sub
          gratia ? Absit.</ab>
        <ab xml:id="d1e544" n="16"> Nescitis quoniam cui exhibetis vos servos ad obediendum, servi
          estis ejus, cui obeditis, sive peccati ad mortem, sive obeditionis ad justitiam ?</ab>
        <ab xml:id="d1e547" n="17"> Gratias autem Deo quod fuistis servi peccati, obedistis autem ex
          corde in eam formam doctrinae, in quam traditi estis.</ab>
        <ab xml:id="d1e551" n="18"> Liberati autem a peccato, servi facti estis justitiae.</ab>
        <ab xml:id="d1e554" n="19"> Humanum dico, propter infirmitatem carnis vestrae : sicut enim
          exhibuistis membra vestra servire immunditiae, et iniquitati ad iniquitatem, ita nunc
          exhibete membra vestra servire justitiae in sanctificationem.</ab>
        <ab xml:id="d1e557" n="20"> Cum enim servi essetis peccati, liberi fuistis justitiae.</ab>
        <ab xml:id="d1e560" n="21"> Quem ergo fructum habuistis tunc in illis, in quibus nunc
          erubescitis ? nam finis illorum mors est.</ab>
        <ab xml:id="d1e563" n="22"> Nunc vero liberati a peccato, servi autem facti Deo, habetis
          fructum vestrum in sanctificationem, finem vero vitam aeternam.</ab>
        <ab xml:id="d1e566" n="23"> Stipendia enim peccati, mors. Gratia autem Dei, vita aeterna, in
          Christo Jesu Domino nostro.</ab>
      </div>
      <div xml:id="d1e570" type="chap" n="7">
        <ab xml:id="d1e572" n="1"> An ignoratis, fratres (scientibus enim legem loquor), quia lex in
          homine dominatur quanto tempore vivit ?</ab>
        <ab xml:id="d1e575" n="2"> Nam quae sub viro est mulier, vivente viro, alligata est legi :
          si autem mortuus fuerit vir ejus, soluta est a lege viri.</ab>
        <ab xml:id="d1e578" n="3"> Igitur, vivente viro, vocabitur adultera si fuerit cum alio viro
          : si autem mortuus fuerit vir ejus, liberata est a lege viri, ut non sit adultera si
          fuerit cum alio viro.</ab>
        <ab xml:id="d1e581" n="4"> Itaque fratres mei, et vos mortificati estis legi per corpus
          Christi : ut sitis alterius, qui ex mortuis resurrexit, ut fructificemus Deo.</ab>
        <ab xml:id="d1e584" n="5"> Cum enim essemus in carne, passiones peccatorum, quae per legem
          erant, operabantur in membris nostris, ut fructificarent morti.</ab>
        <ab xml:id="d1e588" n="6"> Nunc autem soluti sumus a lege mortis, in qua detinebamur, ita ut
          serviamus in novitate spiritus, et non in vetustate litterae.<pc ana="#pilcrow"/>
        </ab>
        <ab xml:id="d1e592" n="7"> Quid ergo dicemus ? lex peccatum est ? Absit. Sed peccatum non
          cognovi, nisi per legem : nam concupiscentiam nesciebam, nisi lex diceret : Non
          concupisces.</ab>
        <ab xml:id="d1e595" n="8"> Occasione autem accepta, peccatum per mandatum operatum est in me
          omnem concupiscentiam. Sine lege enim peccatum mortuum erat.</ab>
        <ab xml:id="d1e598" n="9"> Ego autem vivebam sine lege aliquando : sed cum venisset
          mandatum, peccatum revixit.</ab>
        <ab xml:id="d1e601" n="10"> Ego autem mortuus sum : et inventum est mihi mandatum, quod erat
          ad vitam, hoc esse ad mortem.</ab>
        <ab xml:id="d1e604" n="11"> Nam peccatum occasione accepta per mandatum, seduxit me, et per
          illud occidit.</ab>
        <ab xml:id="d1e608" n="12"> Itaque lex quidem sancta, et mandatum sanctum, et justum, et
            bonum.<pc ana="#pilcrow"/>
        </ab>
        <ab xml:id="d1e612" n="13"> Quod ergo bonum est, mihi factum est mors ? Absit. Sed peccatum,
          ut appareat peccatum, per bonum operatum est mihi mortem : ut fiat supra modum peccans
          peccatum per mandatum.</ab>
        <ab xml:id="d1e615" n="14"> Scimus enim quia lex spiritualis est : ego autem carnalis sum,
          venundatus sub peccato.</ab>
        <ab xml:id="d1e618" n="15"> Quod enim operor, non intelligo : non enim quod volo bonum, hoc
          ago : sed quod odi malum, illud facio.</ab>
        <ab xml:id="d1e621" n="16"> Si autem quod nolo, illud facio : consentio legi, quoniam bona
          est.</ab>
        <ab xml:id="d1e624" n="17"> Nunc autem jam non ego operor illud, sed quod habitat in me
          peccatum.</ab>
        <ab xml:id="d1e628" n="18"> Scio enim quia non habitat in me, hoc est in carne mea, bonum.
          Nam velle, adjacet mihi : perficere autem bonum, non invenio.</ab>
        <ab xml:id="d1e631" n="19"> Non enim quod volo bonum, hoc facio : sed quod nolo malum, hoc
          ago.</ab>
        <ab xml:id="d1e634" n="20"> Si autem quod nolo, illud facio : jam non ego operor illud, sed
          quod habitat in me, peccatum.</ab>
        <ab xml:id="d1e637" n="21"> Invenio igitur legem, volenti mihi facere bonum, quoniam mihi
          malum adjacet :</ab>
        <ab xml:id="d1e640" n="22"> condelector enim legi Dei secundum interiorem hominem :</ab>
        <ab xml:id="d1e643" n="23"> video autem aliam legem in membris meis, repugnantem legi mentis
          meae, et captivantem me in lege peccati, quae est in membris meis.</ab>
        <ab xml:id="d1e647" n="24"> Infelix ego homo, quis me liberabit de corpore mortis hujus
          ?</ab>
        <ab xml:id="d1e650" n="25"> gratia Dei per Jesum Christum Dominum nostrum. Igitur ego ipse
          mente servio legi Dei : carne autem, legi peccati.</ab>
      </div>
      <div xml:id="d1e654" type="chap" n="8">
        <ab xml:id="d1e656" n="1"> Nihil ergo nunc damnationis est iis qui sunt in Christo Jesu :
          qui non secundum carnem ambulant.</ab>
        <ab xml:id="d1e659" n="2"> Lex enim spiritus vitae in Christo Jesu liberavit me a lege
          peccati et mortis.</ab>
        <ab xml:id="d1e662" n="3"> Nam quod impossibile erat legi, in quo infirmabatur per carnem :
          Deus Filium suum mittens in similitudinem carnis peccati et de peccato, damnavit peccatum
          in carne,</ab>
        <ab xml:id="d1e665" n="4"> ut justificatio legis impleretur in nobis, qui non secundum
          carnem ambulamus, sed secundum spiritum.</ab>
        <ab xml:id="d1e668" n="5"> Qui enim secundum carnem sunt, quae carnis sunt, sapiunt : qui
          vero secundum spiritum sunt, quae sunt spiritus, sentiunt.</ab>
        <ab xml:id="d1e672" n="6"> Nam prudentia carnis, mors est : prudentia autem spiritus, vita
          et pax :</ab>
        <ab xml:id="d1e675" n="7"> quoniam sapientia carnis inimica est Deo : legi enim Dei non est
          subjecta, nec enim potest.</ab>
        <ab xml:id="d1e678" n="8"> Qui autem in carne sunt, Deo placere non possunt.</ab>
        <ab xml:id="d1e681" n="9"> Vos autem in carne non estis, sed in spiritu : si tamen Spiritus
          Dei habitat in vobis. Si quis autem Spiritum Christi non habet, hic non est ejus.</ab>
        <ab xml:id="d1e684" n="10"> Si autem Christus in vobis est, corpus quidem mortuum est
          propter peccatum, spiritus vero vivit propter justificationem.</ab>
        <ab xml:id="d1e687" n="11"> Quod si Spiritus ejus, qui suscitavit Jesum a mortuis, habitat
          in vobis : qui suscitavit Jesum Christum a mortuis, vivificabit et mortalia corpora
          vestra, propter inhabitantem Spiritum ejus in vobis.</ab>
        <ab xml:id="d1e691" n="12"> Ergo fratres, debitores sumus non carni, ut secundum carnem
          vivamus.</ab>
        <ab xml:id="d1e694" n="13"> Si enim secundum carnem vixeritis, moriemini : si autem spiritu
          facta carnis mortificaveritis, vivetis.<pc ana="#pilcrow"/>
        </ab>
        <ab xml:id="d1e698" n="14"> Quicumque enim Spiritu Dei aguntur, ii sunt filii Dei.</ab>
        <ab xml:id="d1e701" n="15"> Non enim accepistis spiritum servitutis iterum in timore, sed
          accepistis spiritum adoptionis filiorum, in quo clamamus : Abba (Pater).</ab>
        <ab xml:id="d1e704" n="16"> Ipse enim Spiritus testimonium reddit spiritui nostro quod sumus
          filii Dei.</ab>
        <ab xml:id="d1e707" n="17"> Si autem filii, et haeredes : haeredes, quidem Dei, cohaeredes
          autem Christi : si tamen compatimur ut et conglorificemur.<pc ana="#pilcrow"/>
        </ab>
        <ab xml:id="d1e712" n="18"> Existimo enim quod non sunt condignae passiones hujus temporis
          ad futuram gloriam, quae revelabitur in nobis.</ab>
        <ab xml:id="d1e715" n="19"> Nam exspectatio creaturae revelationem filiorum Dei
          exspectat.</ab>
        <ab xml:id="d1e718" n="20"> Vanitati enim creatura subjecta est non volens, sed propter eum,
          qui subjecit eam in spe :</ab>
        <ab xml:id="d1e721" n="21"> quia et ipsa creatura liberabitur a servitute corruptionis in
          libertatem gloriae filiorum Dei.</ab>
        <ab xml:id="d1e724" n="22"> Scimus enim quod omnis creatura ingemiscit, et parturit usque
          adhuc.</ab>
        <ab xml:id="d1e727" n="23"> Non solum autem illa, sed et nos ipsi primitias spiritus
          habentes : et ipsi intra nos gemimus adoptionem filiorum Dei exspectantes, redemptionem
          corporis nostri.</ab>
        <ab xml:id="d1e731" n="24"> Spe enim salvi facti sumus. Spes autem, quae videtur, non est
          spes : nam quod videt quis, quid sperat ?</ab>
        <ab xml:id="d1e734" n="25"> Si autem quod non videmus, speramus : per patientiam
            exspectamus.<pc ana="#pilcrow"/>
        </ab>
        <ab xml:id="d1e738" n="26"> Similiter autem et Spiritus adjuvat infirmitatem nostram : nam
          quid oremus, sicut oportet, nescimus : sed ipse Spiritus postulat pro nobis gemitibus
          inenarrabilibus.</ab>
        <ab xml:id="d1e741" n="27"> Qui autem scrutatur corda, scit quid desideret Spiritus : quia
          secundum Deum postulat pro sanctis.<pc ana="#pilcrow"/>
        </ab>
        <ab xml:id="d1e745" n="28"> Scimus autem quoniam diligentibus Deum omnia cooperantur in
          bonum, iis qui secundum propositum vocati sunt sancti.</ab>
        <ab xml:id="d1e748" n="29"> Nam quos praescivit, et praedestinavit conformes fieri imaginis
          Filii sui, ut sit ipse primogenitus in multis fratribus.</ab>
        <ab xml:id="d1e752" n="30"> Quos autem praedestinavit, hos et vocavit : et quos vocavit, hos
          et justificavit : quos autem justificavit, illos et glorificavit.</ab>
        <ab xml:id="d1e755" n="31"> Quid ergo dicemus ad haec ? si Deus pro nobis, quis contra nos
          ?</ab>
        <ab xml:id="d1e758" n="32"> Qui etiam proprio Filio suo non pepercit, sed pro nobis omnibus
          tradidit illum : quomodo non etiam cum illo omnia nobis donavit ?</ab>
        <ab xml:id="d1e761" n="33"> Quis accusabit adversus electos Dei ? Deus qui justificat,</ab>
        <ab xml:id="d1e764" n="34"> quis est qui condemnet ? Christus Jesus, qui mortuus est, immo
          qui et resurrexit, qui est ad dexteram Dei, qui etiam interpellat pro nobis.</ab>
        <ab xml:id="d1e767" n="35"> Quis ergo nos separabit a caritate Christi ? tribulatio ? an
          angustia ? an fames ? an nuditas ? an periculum ? an persecutio ? an gladius ?</ab>
        <ab xml:id="d1e771" n="36"> (Sicut scriptum est : [Quia propter te mortificamur tota die :/
          aestimati sumus sicut oves occisionis.)]</ab>
        <ab xml:id="d1e774" n="37"> Sed in his omnibus superamus propter eum qui dilexit nos.</ab>
        <ab xml:id="d1e777" n="38"> Certus sum enim quia neque mors, neque vita, neque angeli, neque
          principatus, neque virtutes, neque instantia, neque futura, neque fortitudo,</ab>
        <ab xml:id="d1e780" n="39"> neque altitudo, neque profundum, neque creatura alia poterit nos
          separare a caritate Dei, quae est in Christo Jesu Domino nostro.</ab>
      </div>
      <div xml:id="d1e784" type="chap" n="9">
        <ab xml:id="d1e786" n="1"> Veritatem dico in Christo, non mentior : testimonium mihi
          perhibente conscientia mea in Spiritu Sancto :</ab>
        <ab xml:id="d1e789" n="2"> quoniam tristitia mihi magna est, et continuus dolor cordi
          meo.</ab>
        <ab xml:id="d1e792" n="3"> Optabam enim ego ipse anathema esse a Christo pro fratribus meis,
          qui sunt cognati mei secundum carnem,</ab>
        <ab xml:id="d1e795" n="4"> qui sunt Israëlitae, quorum adoptio est filiorum, et gloria, et
          testamentum, et legislatio, et obsequium, et promissa :</ab>
        <ab xml:id="d1e798" n="5"> quorum patres, et ex quibus est Christus secundum carnem, qui est
          super omnia Deus benedictus in saecula. Amen.</ab>
        <ab xml:id="d1e802" n="6"> Non autem quod exciderit verbum Dei. Non enim omnes qui ex Israël
          sunt, ii sunt Israëlitae :</ab>
        <ab xml:id="d1e805" n="7"> neque qui semen sunt Abrahae, omnes filii : sed in Isaac
          vocabitur tibi semen :</ab>
        <ab xml:id="d1e808" n="8"> id est, non qui filii carnis, hi filii Dei : sed qui filii sunt
          promissionis, aestimantur in semine.</ab>
        <ab xml:id="d1e811" n="9"> Promissionis enim verbum hoc est : Secundum hoc tempus veniam :
          et erit Sarae filius.</ab>
        <ab xml:id="d1e814" n="10"> Non solum autem illa : sed et Rebecca ex uno concubitu habens,
          Isaac patris nostri.</ab>
        <ab xml:id="d1e817" n="11"> Cum enim nondum nati fuissent, aut aliquid boni egissent, aut
          mali (ut secundum electionem propositum Dei maneret),</ab>
        <ab xml:id="d1e821" n="12"> non ex operibus, sed ex vocante dictum est ei quia major serviet
          minori,</ab>
        <ab xml:id="d1e824" n="13"> sicut scriptum est : Jacob dilexi, Esau autem odio habui.<pc
            ana="#pilcrow"/>
        </ab>
        <ab xml:id="d1e828" n="14"> Quid ergo dicemus ? numquid iniquitas apud Deum ? Absit.</ab>
        <ab xml:id="d1e831" n="15"> Moysi enim dicit : Miserebor cujus misereor : et misericordiam
          praestabo cujus miserebor.</ab>
        <ab xml:id="d1e834" n="16"> Igitur non volentis, neque currentis, sed miserentis est
          Dei.</ab>
        <ab xml:id="d1e837" n="17"> Dicit enim Scriptura Pharaoni : Quia in hoc ipsum excitavi te,
          ut ostendam in te virtutem meam : et ut annuntietur nomen meum in universa terra.</ab>
        <ab xml:id="d1e841" n="18"> Ergo cujus vult miseretur, et quem vult indurat.</ab>
        <ab xml:id="d1e844" n="19"> Dicis itaque mihi : Quid adhuc queritur ? voluntati enim ejus
          quis resistit ?</ab>
        <ab xml:id="d1e847" n="20"> O homo, tu quis es, qui respondeas Deo ? numquid dicit figmentum
          ei qui se finxit : Quid me fecisti sic ?</ab>
        <ab xml:id="d1e850" n="21"> an non habet potestatem figulus luti ex eadem massa facere aliud
          quidem vas in honorem, aliud vero in contumeliam ?</ab>
        <ab xml:id="d1e853" n="22"> Quod si Deus volens ostendere iram, et notum facere potentiam
          suam, sustinuit in multa patientia vasa irae, apta in interitum,</ab>
        <ab xml:id="d1e856" n="23"> ut ostenderet divitias gloriae suae in vasa misericordiae, quae
          praeparavit in gloriam.</ab>
        <ab xml:id="d1e860" n="24"> Quos et vocavit nos non solum ex Judaeis, sed etiam in
          gentibus,</ab>
        <ab xml:id="d1e863" n="25"> sicut in Osee dicit : Vocabo non plebem meam, plebem meam : et
          non dilectam, dilectam : et non misericordiam consecutam, misericordiam consecutam.</ab>
        <ab xml:id="d1e866" n="26"> Et erit : in loco, ubi dictum est eis : Non plebs mea vos : ibi
          vocabuntur filii Dei vivi.</ab>
        <ab xml:id="d1e869" n="27"> Isaias autem clamat pro Israël : Si fuerit numerus filiorum
          Israël tamquam arena maris, reliquiae salvae fient.</ab>
        <ab xml:id="d1e872" n="28"> Verbum enim consummans, et abbrevians in aequitate : quia verbum
          breviatum faciet Dominus super terram :</ab>
        <ab xml:id="d1e875" n="29"> et sicut praedixit Isaias : Nisi Dominus Sabaoth reliquisset
          nobis semen, sicut Sodoma facti essemus, et sicut Gomorrha similes fuissemus.<pc
            ana="#pilcrow"/>
        </ab>
        <ab xml:id="d1e880" n="30"> Quid ergo dicemus ? Quod gentes, quae non sectabantur justitiam,
          apprehenderunt justitiam : justitiam autem, quae ex fide est.</ab>
        <ab xml:id="d1e883" n="31"> Israël vero sectando legem justitiae, in legem justitiae non
          pervenit.</ab>
        <ab xml:id="d1e886" n="32"> Quare ? Quia non ex fide, sed quasi ex operibus : offenderunt
          enim in lapidem offensionis,</ab>
        <ab xml:id="d1e889" n="33"> sicut scriptum est : Ecce pono in Sion lapidem offensionis, et
          petram scandali : et omnis qui credit in eum, non confundetur.</ab>
      </div>
      <div xml:id="d1e893" type="chap" n="10">
        <ab xml:id="d1e895" n="1"> Fratres, voluntas quidem cordis mei, et obsecratio ad Deum, fit
          pro illis in salutem.</ab>
        <ab xml:id="d1e898" n="2"> Testimonium enim perhibeo illis quod aemulationem Dei habent, sed
          non secundum scientiam.</ab>
        <ab xml:id="d1e901" n="3"> Ignorantes enim justitiam Dei, et suam quaerentes statuere,
          justitiae Dei non sunt subjecti.</ab>
        <ab xml:id="d1e904" n="4"> Finis enim legis, Christus, ad justitiam omni credenti.<pc
            ana="#pilcrow"/>
        </ab>
        <ab xml:id="d1e908" n="5"> Moyses enim scripsit, quoniam justitiam, quae ex lege est, qui
          fecerit homo, vivet in ea.</ab>
        <ab xml:id="d1e912" n="6"> Quae autem ex fide est justitia, sic dicit : Ne dixeris in corde
          tuo : Quis ascendet in caelum ? id est, Christum deducere :</ab>
        <ab xml:id="d1e915" n="7"> aut, Quis descendet in abyssum ? hoc est, Christum a mortuis
          revocare.</ab>
        <ab xml:id="d1e918" n="8"> Sed quid dicit Scriptura ? Prope est verbum in ore tuo, et in
          corde tuo : hoc est verbum fidei, quod praedicamus.</ab>
        <ab xml:id="d1e921" n="9"> Quia si confitearis in ore tuo Dominum Jesum, et in corde tuo
          credideris quod Deus illum suscitavit a mortuis, salvus eris.</ab>
        <ab xml:id="d1e924" n="10"> Corde enim creditur ad justitiam : ore autem confessio fit ad
          salutem.</ab>
        <ab xml:id="d1e927" n="11"> Dicit enim Scriptura : Omnis qui credit in illum, non
          confundetur.</ab>
        <ab xml:id="d1e931" n="12"> Non enim est distinctio Judaei et Graeci : nam idem Dominus
          omnium, dives in omnes qui invocant illum.</ab>
        <ab xml:id="d1e934" n="13"> Omnis enim quicumque invocaverit nomen Domini, salvus erit.<pc
            ana="#pilcrow"/>
        </ab>
        <ab xml:id="d1e938" n="14"> Quomodo ergo invocabunt, in quem non crediderunt ? aut quomodo
          credent ei, quem non audierunt ? quomodo autem audient sine praedicante ?</ab>
        <ab xml:id="d1e941" n="15"> quomodo vero praedicabunt nisi mittantur ? sicut scriptum est :
          Quam speciosi pedes evangelizantium pacem, evangelizantium bona !</ab>
        <ab xml:id="d1e944" n="16"> Sed non omnes obediunt Evangelio. Isaias enim dicit : Domine,
          quis credidit auditui nostro ?</ab>
        <ab xml:id="d1e947" n="17"> Ergo fides ex auditu, auditus autem per verbum Christi.</ab>
        <ab xml:id="d1e951" n="18"> Sed dico : Numquid non audierunt ? Et quidem in omnem terram
          exivit sonus eorum, et in fines orbis terrae verba eorum.</ab>
        <ab xml:id="d1e954" n="19"> Sed dico : Numquid Israël non cognovit ? Primus Moyses dicit :
          Ego ad aemulationem vos adducam in non gentem : in gentem insipientem, in iram vos
          mittam.</ab>
        <ab xml:id="d1e957" n="20"> Isaias autem audet, et dicit : Inventus sum a non quaerentibus
          me : palam apparui iis qui me non interrogabant.</ab>
        <ab xml:id="d1e960" n="21"> Ad Israël autem dicit : Tota die expandi manus meas ad populum
          non credentem, et contradicentem.</ab>
      </div>
      <div xml:id="d1e964" type="chap" n="11">
        <ab xml:id="d1e966" n="1"> Dico ergo : Numquid Deus repulit populum suum ? Absit. Nam et ego
          Israëlita sum ex semine Abraham, de tribu Benjamin :</ab>
        <ab xml:id="d1e969" n="2"> non repulit Deus plebem suam, quam praescivit. An nescitis in
          Elia quid dicit Scriptura ? quemadmodum interpellat Deum adversum Israël :</ab>
        <ab xml:id="d1e972" n="3"> Domine, prophetas tuos occiderunt, altaria tua suffoderunt : et
          ego relictus sum solus, et quaerunt animam meam.</ab>
        <ab xml:id="d1e975" n="4"> Sed quid dicit illi divinum responsum ? Reliqui mihi septem
          millia virorum, qui non curvaverunt genua ante Baal.</ab>
        <ab xml:id="d1e978" n="5"> Sic ergo et in hoc tempore reliquiae secundum electionem gratiae
          salvae factae sunt.</ab>
        <ab xml:id="d1e982" n="6"> Si autem gratia, jam non ex operibus : alioquin gratia jam non
          est gratia.</ab>
        <ab xml:id="d1e985" n="7"> Quid ergo ? Quod quaerebat Israël, hoc non est consecutus :
          electio autem consecuta est : ceteri vero excaecati sunt :</ab>
        <ab xml:id="d1e988" n="8"> sicut scriptum est : Dedit illis Deus spiritum compunctionis :
          oculos ut non videant, et aures ut non audiant, usque in hodiernum diem.</ab>
        <ab xml:id="d1e991" n="9"> Et David dicit : Fiat mensa eorum in laqueum, et in captionem, et
          in scandalum, et in retributionem illis.</ab>
        <ab xml:id="d1e994" n="10"> Obscurentur oculi eorum ne videant : et dorsum eorum semper
            incurva.<pc ana="#pilcrow"/>
        </ab>
        <ab xml:id="d1e998" n="11"> Dico ergo : Numquid sic offenderunt ut caderent ? Absit. Sed
          illorum delicto, salus est gentibus ut illos aemulentur.</ab>
        <ab xml:id="d1e1002" n="12"> Quod si delictum illorum divitiae sunt mundi, et diminutio
          eorum divitiae gentium : quanto magis plenitudo eorum ?</ab>
        <ab xml:id="d1e1005" n="13"> Vobis enim dico gentibus : Quamdiu quidem ego sum gentium
          Apostolus, ministerium meum honorificabo,</ab>
        <ab xml:id="d1e1008" n="14"> si quomodo ad aemulandum provocem carnem meam, et salvos faciam
          aliquos ex illis.</ab>
        <ab xml:id="d1e1011" n="15"> Si enim amissio eorum, reconciliatio est mundi : quae
          assumptio, nisi vita ex mortuis ?</ab>
        <ab xml:id="d1e1014" n="16"> Quod si delibatio sancta est, et massa : et si radix sancta, et
          rami.</ab>
        <ab xml:id="d1e1017" n="17"> Quod si aliqui ex ramis fracti sunt, tu autem cum oleaster
          esses, insertus es in illis, et socius radicis, et pinguedinis olivae factus es,</ab>
        <ab xml:id="d1e1021" n="18"> noli gloriari adversus ramos. Quod si gloriaris : non tu
          radicem portas, sed radix te.</ab>
        <ab xml:id="d1e1024" n="19"> Dices ergo : Fracti sunt rami ut ego inserar.</ab>
        <ab xml:id="d1e1027" n="20"> Bene : propter incredulitatem fracti sunt. Tu autem fide stas :
          noli altum sapere, sed time.</ab>
        <ab xml:id="d1e1030" n="21"> Si enim Deus naturalibus ramis non pepercit : ne forte nec tibi
          parcat.</ab>
        <ab xml:id="d1e1033" n="22"> Vide ergo bonitatem, et severitatem Dei : in eos quidem qui
          ceciderunt, severitatem : in te autem bonitatem Dei, si permanseris in bonitate, alioquin
          et tu excideris.</ab>
        <ab xml:id="d1e1036" n="23"> Sed et illi, si non permanserint in incredulitate, inserentur :
          potens est enim Deus iterum inserere illos.</ab>
        <ab xml:id="d1e1040" n="24"> Nam si tu ex naturali excisus es oleastro, et contra naturam
          insertus es in bonam olivam : quanto magis ii qui secundum naturam inserentur suae olivae
            ?<pc ana="#pilcrow"/>
        </ab>
        <ab xml:id="d1e1044" n="25"> Nolo enim vos ignorare, fratres, mysterium hoc (ut non sitis
          vobis ipsis sapientes), quia caecitas ex parte contigit in Israël, donec plenitudo gentium
          intraret,</ab>
        <ab xml:id="d1e1047" n="26"> et sic omnis Israël salvus fieret, sicut scriptum est : Veniet
          ex Sion, qui eripiat, et avertat impietatem a Jacob.</ab>
        <ab xml:id="d1e1050" n="27"> Et hoc illis a me testamentum : cum abstulero peccata
          eorum.</ab>
        <ab xml:id="d1e1053" n="28"> Secundum Evangelium quidem, inimici propter vos : secundum
          electionem autem, carissimi propter patres.</ab>
        <ab xml:id="d1e1056" n="29"> Sine poenitentia enim sunt dona et vocatio Dei.</ab>
        <ab xml:id="d1e1060" n="30"> Sicut enim aliquando et vos non credidistis Deo, nunc autem
          misericordiam consecuti estis propter incredulitatem illorum :</ab>
        <ab xml:id="d1e1063" n="31"> ita et isti nunc non crediderunt in vestram misericordiam : ut
          et ipsi misericordiam consequantur.</ab>
        <ab xml:id="d1e1066" n="32"> Conclusit enim Deus omnia in incredulitate, ut omnium
            misereatur.<pc ana="#pilcrow"/>
        </ab>
        <ab xml:id="d1e1070" n="33"> O altitudo divitiarum sapientiae, et scientiae Dei : quam
          incomprehensibilia sunt judicia ejus, et investigabiles viae ejus !</ab>
        <ab xml:id="d1e1073" n="34"> Quis enim cognovit sensum Domini ? aut quis consiliarius ejus
          fuit ?</ab>
        <ab xml:id="d1e1076" n="35"> aut quis prior dedit illi, et retribuetur ei ?</ab>
        <ab xml:id="d1e1080" n="36"> Quoniam ex ipso, et per ipsum, et in ipso sunt omnia : ipsi
          gloria in saecula. Amen.</ab>
      </div>
      <div xml:id="d1e1085" type="chap" n="12">
        <ab xml:id="d1e1087" n="1"> Obsecro itaque vos fratres per misericordiam Dei, ut exhibeatis
          corpora vestra hostiam viventem, sanctam, Deo placentem, rationabile obsequium
          vestrum.</ab>
        <ab xml:id="d1e1090" n="2"> Et nolite conformari huic saeculo, sed reformamini in novitate
          sensus vestri : ut probetis quae sit voluntas Dei bona, et beneplacens, et perfecta.</ab>
        <ab xml:id="d1e1093" n="3"> Dico enim per gratiam quae data est mihi, omnibus qui sunt inter
          vos, non plus sapere quam oportet sapere, sed sapere ad sobrietatem : et unicuique sicut
          Deus divisit mensuram fidei.</ab>
        <ab xml:id="d1e1096" n="4"> Sicut enim in uno corpore multa membra habemus, omnia autem
          membra non eumdem actum habent :</ab>
        <ab xml:id="d1e1099" n="5"> ita multi unum corpus sumus in Christo, singuli autem alter
          alterius membra.</ab>
        <ab xml:id="d1e1103" n="6"> Habentes autem donationes secundum gratiam, quae data est nobis,
          differentes : sive prophetiam secundum rationem fidei,</ab>
        <ab xml:id="d1e1106" n="7"> sive ministerium in ministrando, sive qui docet in
          doctrina,</ab>
        <ab xml:id="d1e1109" n="8"> qui exhortatur in exhortando, qui tribuit in simplicitate, qui
          praeest in sollicitudine, qui miseretur in hilaritate.<pc ana="#pilcrow"/>
        </ab>
        <ab xml:id="d1e1113" n="9"> Dilectio sine simulatione : odientes malum, adhaerentes bono
          :</ab>
        <ab xml:id="d1e1116" n="10"> caritate fraternitatis invicem diligentes : honore invicem
          praevenientes :</ab>
        <ab xml:id="d1e1119" n="11"> sollicitudine non pigri : spiritu ferventes : Domino servientes
          :</ab>
        <ab xml:id="d1e1123" n="12"> spe gaudentes : in tribulatione patientes : orationi instantes
          :</ab>
        <ab xml:id="d1e1126" n="13"> necessitatibus sanctorum communicantes : hospitalitatem
          sectantes.</ab>
        <ab xml:id="d1e1129" n="14"> Benedicite persequentibus vos : benedicite, et nolite
          maledicere.</ab>
        <ab xml:id="d1e1132" n="15"> Gaudere cum gaudentibus, flere cum flentibus :</ab>
        <ab xml:id="d1e1135" n="16"> idipsum invicem sentientes : non alta sapientes, sed humilibus
          consentientes. Nolite esse prudentes apud vosmetipsos :</ab>
        <ab xml:id="d1e1138" n="17"> nulli malum pro malo reddentes : providentes bona non tantum
          coram Deo, sed etiam coram omnibus hominibus.</ab>
        <ab xml:id="d1e1142" n="18"> Si fieri potest, quod ex vobis est, cum omnibus hominibus pacem
          habentes :</ab>
        <ab xml:id="d1e1145" n="19"> non vosmetipsos defendentes carissimi, sed date locum irae.
          Scriptum est enim : Mihi vindicta : ego retribuam, dicit Dominus.</ab>
        <ab xml:id="d1e1148" n="20"> Sed si esurierit inimicus tuus, ciba illum : si sitit, potum da
          illi : hoc enim faciens, carbones ignis congeres super caput ejus.</ab>
        <ab xml:id="d1e1151" n="21"> Noli vinci a malo, sed vince in bono malum.</ab>
      </div>
      <div xml:id="d1e1155" type="chap" n="13">
        <ab xml:id="d1e1157" n="1"> Omnis anima potestatibus sublimioribus subdita sit : non est
          enim potestas nisi a Deo : quae autem sunt, a Deo ordinatae sunt.</ab>
        <ab xml:id="d1e1160" n="2"> Itaque qui resistit potestati, Dei ordinationi resistit. Qui
          autem resistunt, ipsi sibi damnationem acquirunt :</ab>
        <ab xml:id="d1e1163" n="3"> nam principes non sunt timori boni operis, sed mali. Vis autem
          non timere potestatem ? Bonum fac : et habebis laudem ex illa :</ab>
        <ab xml:id="d1e1166" n="4"> Dei enim minister est tibi in bonum. Si autem malum feceris,
          time : non enim sine causa gladium portat. Dei enim minister est : vindex in iram ei qui
          malum agit.</ab>
        <ab xml:id="d1e1169" n="5"> Ideo necessitate subditi estote non solum propter iram, sed
          etiam propter conscientiam.</ab>
        <ab xml:id="d1e1173" n="6"> Ideo enim et tributa praestatis : ministri enim Dei sunt, in hoc
          ipsum servientes.</ab>
        <ab xml:id="d1e1176" n="7"> Reddite ergo omnibus debita : cui tributum, tributum : cui
          vectigal, vectigal : cui timorem, timorem : cui honorem, honorem.<pc ana="#pilcrow"/>
        </ab>
        <ab xml:id="d1e1180" n="8"> Nemini quidquam debeatis, nisi ut invicem diligatis : qui enim
          diligit proximum, legem implevit.</ab>
        <ab xml:id="d1e1183" n="9"> Nam : Non adulterabis : non occides : non furaberis : non falsum
          testimonium dices : non concupisces : et si quod est aliud mandatum, in hoc verbo
          instauratur : diliges proximum tuum sicut teipsum.</ab>
        <ab xml:id="d1e1186" n="10"> Dilectio proximi malum non operatur. Plenitudo ergo legis est
            dilectio.<pc ana="#pilcrow"/>
        </ab>
        <ab xml:id="d1e1190" n="11"> Et hoc scientes tempus : quia hora est jam nos de somno
          surgere. Nunc enim propior est nostra salus, quam cum credidimus.</ab>
        <ab xml:id="d1e1194" n="12"> Nox praecessit, dies autem appropinquavit. Abjiciamus ergo
          opera tenebrarum, et induamur arma lucis.</ab>
        <ab xml:id="d1e1197" n="13"> Sicut in die honeste ambulemus : non in comessationibus, et
          ebrietatibus, non in cubilibus, et impudicitiis, non in contentione, et aemulatione :</ab>
        <ab xml:id="d1e1200" n="14"> sed induimini Dominum Jesum Christum, et carnis curam ne
          feceritis in desideriis.</ab>
      </div>
      <div xml:id="d1e1204" type="chap" n="14">
        <ab xml:id="d1e1206" n="1"> Infirmum autem in fide assumite, non in disceptationibus
          cogitationum.</ab>
        <ab xml:id="d1e1209" n="2"> Alius enim credit se manducare omnia : qui autem infirmus est,
          olus manducet.</ab>
        <ab xml:id="d1e1212" n="3"> Is qui manducat, non manducantem non spernat : et qui non
          manducat, manducantem non judicet : Deus enim illum assumpsit.</ab>
        <ab xml:id="d1e1215" n="4"> Tu quis es, qui judicas alienum servum ? domino suo stat, aut
          cadit : stabit autem : potens est enim Deus statuere illum.</ab>
        <ab xml:id="d1e1218" n="5"> Nam alius judicat diem inter diem : alius autem judicat omnem
          diem : unusquisque in suo sensu abundet.</ab>
        <ab xml:id="d1e1222" n="6"> Qui sapit diem, Domino sapit, et qui manducat, Domino manducat :
          gratias enim agit Deo. Et qui non manducat, Domino non manducat, et gratias agit Deo.</ab>
        <ab xml:id="d1e1225" n="7"> Nemo enim nostrum sibi vivit, et nemo sibi moritur.</ab>
        <ab xml:id="d1e1228" n="8"> Sive enim vivemus, Domino vivimus : sive morimur, Domino
          morimur. Sive ergo vivimus, sive morimur, Domini sumus.</ab>
        <ab xml:id="d1e1231" n="9"> In hoc enim Christus mortuus est, et resurrexit : ut et
          mortuorum et vivorum dominetur.</ab>
        <ab xml:id="d1e1234" n="10"> Tu autem quid judicas fratrem tuum ? aut tu quare spernis
          fratrem tuum ? omnes enim stabimus ante tribunal Christi.</ab>
        <ab xml:id="d1e1237" n="11"> Scriptum est enim : Vivo ego, dicit Dominus, quoniam mihi
          flectetur omne genu : et omnis lingua confitebitur Deo.</ab>
        <ab xml:id="d1e1241" n="12"> Itaque unusquisque nostrum pro se rationem reddet Deo.<pc
            ana="#pilcrow"/>
        </ab>
        <ab xml:id="d1e1245" n="13"> Non ergo amplius invicem judicemus : sed hoc judicate magis, ne
          ponatis offendiculum fratri, vel scandalum.</ab>
        <ab xml:id="d1e1248" n="14"> Scio, et confido in Domino Jesu, quia nihil commune per ipsum,
          nisi ei qui existimat quid commune esset, illi commune est.</ab>
        <ab xml:id="d1e1251" n="15"> Si enim propter cibum frater tuus contristatur, jam non
          secundum caritatem ambulas. Noli cibo tuo illum perdere, pro quo Christus mortuus
          est.</ab>
        <ab xml:id="d1e1254" n="16"> Non ergo blasphemetur bonum nostrum.</ab>
        <ab xml:id="d1e1257" n="17"> Non est enim regnum Dei esca et potus : sed justitia, et pax,
          et gaudium in Spiritu Sancto :</ab>
        <ab xml:id="d1e1261" n="18"> qui enim in hoc servit Christo, placet Deo, et probatus est
          hominibus.</ab>
        <ab xml:id="d1e1264" n="19"> Itaque quae pacis sunt, sectemur : et quae aedificationis sunt,
          in invicem custodiamus.</ab>
        <ab xml:id="d1e1267" n="20"> Noli propter escam destruere opus Dei, omnia quidem sunt munda
          : sed malum est homini, qui per offendiculum manducat.</ab>
        <ab xml:id="d1e1270" n="21"> Bonum est non manducare carnem, et non bibere vinum, neque in
          quo frater tuus offenditur, aut scandalizatur, aut infirmatur.</ab>
        <ab xml:id="d1e1273" n="22"> Tu fidem habes ? penes temetipsum habe coram Deo. Beatus qui
          non judicat semetipsum in eo quod probat.</ab>
        <ab xml:id="d1e1276" n="23"> Qui autem discernit, si manducaverit, damnatus est : quia non
          ex fide. Omne autem, quod non est ex fide, peccatum est.</ab>
      </div>
      <div xml:id="d1e1280" type="chap" n="15">
        <ab xml:id="d1e1282" n="1"> Debemus autem nos firmiores imbecillitates infirmorum sustinere,
          et non nobis placere.</ab>
        <ab xml:id="d1e1285" n="2"> Unusquisque vestrum proximo suo placeat in bonum, ad
          aedificationem.</ab>
        <ab xml:id="d1e1288" n="3"> Etenim Christus non sibi placuit, sed sicut scriptum est :
          Improperia improperantium tibi ceciderunt super me.</ab>
        <ab xml:id="d1e1291" n="4"> Quaecumque enim scripta sunt, ad nostram doctrinam scripta sunt
          : ut per patientiam, et consolationem Scripturarum, spem habeamus.</ab>
        <ab xml:id="d1e1294" n="5"> Deus autem patientiae et solatii det vobis idipsum sapere in
          alterutrum secundum Jesum Christum :</ab>
        <ab xml:id="d1e1298" n="6"> ut unanimes, uno ore honorificetis Deum et patrem Domini nostri
          Jesu Christi.</ab>
        <ab xml:id="d1e1301" n="7"> Propter quod suscipite invicem, sicut et Christus suscepit vos
          in honorem Dei.</ab>
        <ab xml:id="d1e1304" n="8"> Dico enim Christum Jesum ministrum fuisse circumcisionis propter
          veritatem Dei, ad confirmandas promissiones patrum :</ab>
        <ab xml:id="d1e1307" n="9"> gentes autem super misericordia honorare Deum, sicut scriptum
          est : Propterea confitebor tibi in gentibus, Domine, et nomini tuo cantabo.</ab>
        <ab xml:id="d1e1310" n="10"> Et iterum dicit : Laetamini gentes cum plebe ejus.</ab>
        <ab xml:id="d1e1313" n="11"> Et iterum : Laudate omnes gentes Dominum : et magnificate eum
          omnes populi.</ab>
        <ab xml:id="d1e1317" n="12"> Et rursus Isaias ait : Erit radix Jesse, et qui exsurget regere
          gentes, in eum gentes sperabunt.</ab>
        <ab xml:id="d1e1320" n="13"> Deus autem spei repleat vos omni gaudio, et pace in credendo :
          ut abundetis in spe, et virtute Spiritus Sancti.<pc ana="#pilcrow"/>
        </ab>
        <ab xml:id="d1e1324" n="14"> Certus sum autem fratres mei et ego ipse de vobis, quoniam et
          ipsi pleni estis dilectione, repleti omni scientia, ita ut possitis alterutrum
          monere.</ab>
        <ab xml:id="d1e1327" n="15"> Audacius autem scripsi vobis fratres ex parte, tamquam in
          memoriam vos reducens : propter gratiam, quae data est mihi a Deo,</ab>
        <ab xml:id="d1e1330" n="16"> ut sim minister Christi Jesu in gentibus : sanctificans
          Evangelium Dei, ut fiat oblatio gentium accepta, et sanctificata in Spiritu Sancto.</ab>
        <ab xml:id="d1e1333" n="17"> Habeo igitur gloriam in Christo Jesu ad Deum.</ab>
        <ab xml:id="d1e1337" n="18"> Non enim audeo aliquid loqui eorum, quae per me non efficit
          Christus in obedientiam gentium, verbo et factis :</ab>
        <ab xml:id="d1e1340" n="19"> in virtute signorum, et prodigiorum, in virtute Spiritus Sancti
          : ita ut ab Jerusalem per circuitum usque ad Illyricum repleverim Evangelium Christi.</ab>
        <ab xml:id="d1e1343" n="20"> Sic autem praedicavi Evangelium hoc, non ubi nominatus est
          Christus, ne super alienum fundamentum aedificarem :</ab>
        <ab xml:id="d1e1346" n="21"> sed sicut scriptum est : Quibus non est annuntiatum de eo,
          videbunt : et qui non audierunt, intelligent.<pc ana="#pilcrow"/>
        </ab>
        <ab xml:id="d1e1350" n="22"> Propter quod et impediebar plurimum venire ad vos, et
          prohibitus sum usque adhuc.</ab>
        <ab xml:id="d1e1353" n="23"> Nunc vero ulterius locum non habens in his regionibus,
          cupiditatem autem habens veniendi ad vos ex multis jam praecedentibus annis :</ab>
        <ab xml:id="d1e1357" n="24"> cum in Hispaniam proficisci coepero, spero quod praeteriens
          videam vos, et a vobis deducar illuc, si vobis primum ex parte fruitus fuero.</ab>
        <ab xml:id="d1e1360" n="25"> Nunc igitur proficiscar in Jerusalem ministrare sanctis.</ab>
        <ab xml:id="d1e1363" n="26"> Probaverunt enim Macedonia et Achaia collationem aliquam facere
          in pauperes sanctorum, qui sunt in Jerusalem.</ab>
        <ab xml:id="d1e1366" n="27"> Placuit enim eis : et debitores sunt eorum. Nam si spiritualium
          eorum participes facti sunt gentiles, debent et in carnalibus ministrare illis.</ab>
        <ab xml:id="d1e1369" n="28"> Hoc igitur cum consummavero, et assignavero eis fructum hunc,
          per vos proficiscar in Hispaniam.</ab>
        <ab xml:id="d1e1372" n="29"> Scio autem quoniam veniens ad vos, in abundantia benedictionis
          Evangelii Christi veniam.</ab>
        <ab xml:id="d1e1376" n="30"> Obsecro ergo vos fratres per Dominum nostrum Jesum Christum, et
          per caritatem Sancti Spiritus, ut adjuvetis me in orationibus vestris pro me ad Deum,</ab>
        <ab xml:id="d1e1379" n="31"> ut liberer ab infidelibus, qui sunt in Judaea, et obsequii mei
          oblatio accepta fiat in Jerusalem sanctis,</ab>
        <ab xml:id="d1e1382" n="32"> ut veniam ad vos in gaudio per voluntatem Dei, et refrigerer
          vobiscum.</ab>
        <ab xml:id="d1e1385" n="33"> Deus autem pacis sit cum omnibus vobis. Amen.</ab>
      </div>
      <div xml:id="d1e1389" type="chap" n="16">
        <ab xml:id="d1e1391" n="1"> Commendo autem vobis Phoeben sororem nostram, quae est in
          ministerio ecclesiae, quae est in Cenchris :</ab>
        <ab xml:id="d1e1394" n="2"> ut eam suscipiatis in Domino digne sanctis : et assistatis ei in
          quocumque negotio vestri indiguerit : etenim ipsa quoque astitit multis, et mihi
          ipsi.</ab>
        <ab xml:id="d1e1397" n="3"> Salutate Priscam et Aquilam, adjutores meos in Christo Jesu</ab>
        <ab xml:id="d1e1400" n="4"> (qui pro anima mea suas cervices supposuerunt : quibus non solus
          ego gratias ago, sed et cunctae ecclesiae gentium),</ab>
        <ab xml:id="d1e1403" n="5"> et domesticam ecclesiam eorum. Salutate Epaenetum dilectum mihi,
          qui est primitivus Asiae in Christo.</ab>
        <ab xml:id="d1e1407" n="6"> Salutate Mariam, quae multum laboravit in vobis.</ab>
        <ab xml:id="d1e1410" n="7"> Salutate Andronicum et Juniam, cognatos, et concaptivos meos :
          qui sunt nobiles in Apostolis, qui et ante me fuerunt in Christo.</ab>
        <ab xml:id="d1e1413" n="8"> Salutate Ampliatum dilectissimum mihi in Domino.</ab>
        <ab xml:id="d1e1416" n="9"> Salutate Urbanum adjutorem nostrum in Christo Jesu, et Stachyn
          dilectum meum.</ab>
        <ab xml:id="d1e1419" n="10"> Salutate Apellen probum in Christo.</ab>
        <ab xml:id="d1e1422" n="11"> Salutate eos qui sunt ex Aristoboli domo. Salutate Herodionem
          cognatum meum. Salutate eos qui sunt ex Narcisi domo, qui sunt in Domino.</ab>
        <ab xml:id="d1e1426" n="12"> Salutate Tryphaenam et Tryphosam, quae laborant in Domino.
          Salutate Persidem carissimam, quae multum laboravit in Domino.</ab>
        <ab xml:id="d1e1429" n="13"> Salutate Rufum electum in Domino, et matrem ejus, et meam.</ab>
        <ab xml:id="d1e1432" n="14"> Salutate Asyncritum, Phlegontem, Hermam, Patrobam, Hermen, et
          qui cum eis sunt, fratres.</ab>
        <ab xml:id="d1e1435" n="15"> Salutate Philologum et Juliam, Nereum, et sororem ejus, et
          Olympiadem, et omnes qui cum eis sunt, sanctos.</ab>
        <ab xml:id="d1e1438" n="16"> Salutate invicem in osculo sancto. Salutant vos omnes ecclesiae
          Christi.</ab>
        <ab xml:id="d1e1441" n="17"> Rogo autem vos fratres, ut observetis eos qui dissensiones et
          offendicula, praeter doctrinam, quam vos didicistis, faciunt, et declinate ab illis.</ab>
        <ab xml:id="d1e1445" n="18"> Hujuscemodi enim Christo Domino nostro non serviunt, sed suo
          ventri : et per dulces sermones et benedictiones seducunt corda innocentium.</ab>
        <ab xml:id="d1e1448" n="19"> Vestra enim obedientia in omnem locum divulgata est. Gaudeo
          igitur in vobis. Sed volo vos sapientes esse in bono, et simplices in malo.</ab>
        <ab xml:id="d1e1451" n="20"> Deus autem pacis conterat Satanam sub pedibus vestris
          velociter. Gratia Domini nostri Jesu Christi vobiscum.</ab>
        <ab xml:id="d1e1454" n="21"> Salutat vos Timotheus adjutor meus, et Lucius, et Jason, et
          Sosipater cognati mei.</ab>
        <ab xml:id="d1e1457" n="22"> Saluto vos ego Tertius, qui scripsi epistolam, in Domino.</ab>
        <ab xml:id="d1e1460" n="23"> Salutat vos Cajus hospes meus, et universa ecclesia. Salutat
          vos Erastus arcarius civitatis, et Quartus, frater.</ab>
        <ab xml:id="d1e1464" n="24"> Gratia Domini nostri Jesu Christi cum omnibus vobis. Amen.<pc
            ana="#pilcrow"/>
        </ab>
        <ab xml:id="d1e1468" n="25"> Ei autem, qui potens est vos confirmare juxta Evangelium meum,
          et praedicationem Jesu Christi, secundum revelationem mysterii temporibus aeternis
          taciti</ab>
        <ab xml:id="d1e1471" n="26"> (quod nunc patefactum est per Scripturas prophetarum secundum
          praeceptum aeterni Dei, ad obeditionem fidei), in cunctis gentibus cogniti,</ab>
        <ab xml:id="d1e1474" n="27"> soli sapienti Deo, per Jesum Christum, cui honor et gloria in
          saecula saeculorum. Amen.</ab>
      </div>


    </body>
  </text>
</TEI>
