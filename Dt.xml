<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Deuteronomium</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Haec sunt verba quae locutus est Moyses ad omnem Israël trans
          Jordanem in solitudine campestri, contra mare Rubrum, inter Pharan et Tophel et Laban et
          Haseroth, ubi auri est plurimum : </ab>
        <ab xml:id="d1e36" n="2">undecim diebus de Horeb per viam montis Seir usque ad
          Cadesbarne.</ab>
        <ab xml:id="d1e39" n="3">Quadragesimo anno, undecimo mense, prima die mensis, locutus est
          Moyses ad filios Israël omnia quae praeceperat illi Dominus, ut diceret eis,</ab>
        <ab xml:id="d1e42" n="4">postquam percussit Sehon regem Amorrhaeorum, qui habitabat in
          Hesebon, et Og regem Basan, qui mansit in Astaroth, et in Edrai,</ab>
        <ab xml:id="d1e45" n="5">trans Jordanem in terra Moab. Coepitque Moyses explanare legem, et
          dicere : 
        </ab>
        <ab xml:id="d1e50" n="6">Dominus Deus noster locutus est ad nos in Horeb, dicens: Sufficit
          vobis quod in hoc monte mansistis : </ab>
        <ab xml:id="d1e53" n="7">revertimini, et venite ad montem Amorrhaeorum, et ad cetera quae
          ei proxima sunt campestria atque montana et humiliora loca contra meridiem, et juxta
          littus maris, terram Chananaeorum, et Libani usque ad flumen magnum Euphraten.</ab>
        <ab xml:id="d1e56" n="8">En, inquit, tradidi vobis: ingredimini et possidete eam, super
          qua juravit Dominus patribus vestris Abraham, Isaac, et Jacob, ut daret illam eis, et
          semini eorum post eos.
        </ab>
        <ab xml:id="d1e60" n="9">Dixique vobis illo in tempore : </ab>
        <ab xml:id="d1e63" n="10"> Non possum solus sustinere vos: quia Dominus Deus vester
          multiplicavit vos, et estis hodie sicut stellae caeli, plurimi.</ab>
        <ab xml:id="d1e66" n="11"> (Dominus Deus patrum vestrorum addat ad hunc numerum multa
          millia, et benedicat vobis sicut locutus est.)</ab>
        <ab xml:id="d1e70" n="12"> Non valeo solus negotia vestra sustinere, et pondus ac
          jurgia.</ab>
        <ab xml:id="d1e73" n="13"> Date ex vobis viros sapientes et gnaros, et quorum conversatio
          sit probata in tribubus vestris, ut ponam eos vobis principes.</ab>
        <ab xml:id="d1e76" n="14"> Tunc respondistis mihi: Bona res est, quam vis facere.</ab>
        <ab xml:id="d1e79" n="15"> Tulique de tribubus vestris viros sapientes et nobiles, et
          constitui eos principes, tribunos, et centuriones, et quinquagenarios ac decanos, qui
          docerent vos singula.</ab>
        <ab xml:id="d1e82" n="16"> Praecepique eis, dicens: Audite illos, et quod justum est
          judicate: sive civis sit ille, sive peregrinus.</ab>
        <ab xml:id="d1e85" n="17"> Nulla erit distantia personarum: ita parvum audietis ut magnum,
          nec accipietis cujusquam personam, quia Dei judicium est. Quod si difficile vobis visum
          aliquid fuerit, referte ad me, et ego audiam.</ab>
        <ab xml:id="d1e89" n="18"> Praecepique omnia quae facere deberetis.
        </ab>
        <ab xml:id="d1e93" n="19"> Profecti autem de Horeb, transivimus per eremum terribilem et
          maximam, quam vidistis, per viam montis Amorrhaei, sicut praeceperat Dominus Deus noster
          nobis. Cumque venissemus in Cadesbarne,</ab>
        <ab xml:id="d1e96" n="20"> dixi vobis: Venistis ad montem Amorrhaei, quem Dominus Deus
          noster daturus est nobis : </ab>
        <ab xml:id="d1e99" n="21"> vide terram, quam Dominus Deus tuus dat tibi: ascende et posside
          eam, sicut locutus est Dominus Deus noster patribus tuis: noli timere, nec quidquam
          paveas.</ab>
        <ab xml:id="d1e102" n="22"> Et accessistis ad me omnes, atque dixistis: Mittamus viros qui
          considerent terram: et renuntient per quod iter debeamus ascendere, et ad quas pergere
          civitates.</ab>
        <ab xml:id="d1e105" n="23"> Cumque mihi sermo placuisset, misi ex vobis duodecim viros,
          singulos de tribubus suis.</ab>
        <ab xml:id="d1e109" n="24"> Qui cum perrexissent, et ascendissent in montana, venerunt usque
          ad Vallem botri: et considerata terra,</ab>
        <ab xml:id="d1e112" n="25"> sumentes de fructibus ejus, ut ostenderent ubertatem, attulerunt
          ad nos, atque dixerunt: Bona est terra, quam Dominus Deus noster daturus est nobis.<pc
            ana="#pilcrow"/>
        </ab>
        <ab xml:id="d1e116" n="26"> Et noluistis ascendere, sed increduli ad sermonem Domini Dei
          nostri,</ab>
        <ab xml:id="d1e119" n="27"> murmurastis in tabernaculis vestris, atque dixistis: Odit nos
          Dominus, et idcirco eduxit nos de terra Aegypti, ut traderet nos in manu Amorrhaei, atque
          deleret.</ab>
        <ab xml:id="d1e122" n="28"> Quo ascendemus? nuntii terruerunt cor nostrum, dicentes : 
          Maxima multitudo est, et nobis statura procerior ; urbes magnae, et ad caelum usque
          munitae: filios Enacim vidimus ibi.</ab>
        <ab xml:id="d1e125" n="29"> Et dixi vobis: Nolite metuere, nec timeatis eos : </ab>
        <ab xml:id="d1e129" n="30"> Dominus Deus, qui ductor est vester, pro vobis ipse pugnabit,
          sicut fecit in Aegypto cunctis videntibus.</ab>
        <ab xml:id="d1e132" n="31"> Et in solitudine (ipse vidisti) portavit te Dominus Deus tuus,
          ut solet homo gestare parvulum filium suum, in omni via per quam ambulastis, donec
          veniretis ad locum istum.</ab>
        <ab xml:id="d1e135" n="32"> Et nec sic quidem credidistis Domino Deo vestro,</ab>
        <ab xml:id="d1e138" n="33"> qui praecessit vos in via, et metatus est locum in quo tentoria
          figere deberetis, nocte ostendens vobis iter per ignem, et die per columnam nubis.<pc
            ana="#pilcrow"/>
        </ab>
        <ab xml:id="d1e142" n="34"> Cumque audisset Dominus vocem sermonum vestrorum, iratus
          juravit, et ait : </ab>
        <ab xml:id="d1e145" n="35"> Non videbit quispiam de hominibus generationis hujus pessimae
          terram bonam, quam sub juramento pollicitus sum patribus vestris,</ab>
        <ab xml:id="d1e149" n="36"> praeter Caleb filium Jephone: ipse enim videbit eam, et ipsi
          dabo terram, quam calcavit, et filiis ejus, quia secutus est Dominum.</ab>
        <ab xml:id="d1e152" n="37"> Nec miranda indignatio in populum, cum mihi quoque iratus
          Dominus propter vos dixerit: Nec tu ingredieris illuc : </ab>
        <ab xml:id="d1e155" n="38"> sed Josue filius Nun minister tuus, ipse intrabit pro te. Hunc
          exhortare et robora, et ipse sorte terram dividet Israëli.</ab>
        <ab xml:id="d1e158" n="39"> Parvuli vestri, de quibus dixistis quod captivi ducerentur, et
          filii qui hodie boni ac mali ignorant distantiam, ipsi ingredientur: et ipsis dabo
          terram, et possidebunt eam.</ab>
        <ab xml:id="d1e161" n="40"> Vos autem revertimini, et abite in solitudinem per viam maris
            Rubri.
        </ab>
        <ab xml:id="d1e165" n="41"> Et respondistis mihi: Peccavimus Domino: ascendemus et
          pugnabimus, sicut praecepit Dominus Deus noster. Cumque instructi armis pergeretis in
          montem,</ab>
        <ab xml:id="d1e169" n="42"> ait mihi Dominus: Dic ad eos: Nolite ascendere, neque pugnetis
         : non enim sum vobiscum: ne cadatis coram inimicis vestris.</ab>
        <ab xml:id="d1e172" n="43"> Locutus sum, et non audistis: sed adversantes imperio Domini,
          et tumentes superbia, ascendistis in montem.</ab>
        <ab xml:id="d1e175" n="44"> Itaque egressus Amorrhaeus, qui habitabat in montibus, et obviam
          veniens, persecutus est vos, sicut solent apes persequi: et cecidit de Seir usque
          Horma.</ab>
        <ab xml:id="d1e178" n="45"> Cumque reversi ploraretis coram Domino, non audivit vos, nec
          voci vestrae voluit acquiescere.</ab>
        <ab xml:id="d1e181" n="46"> Sedistis ergo in Cadesbarne multo tempore.</ab>
      </div>
      <div xml:id="d1e185" type="chap" n="2">
        <ab xml:id="d1e187" n="1">Profectique inde, venimus in solitudinem, quae ducit ad mare
          Rubrum, sicut mihi dixerat Dominus: et circuivimus montem Seir longo tempore.</ab>
        <ab xml:id="d1e190" n="2">Dixitque Dominus ad me : </ab>
        <ab xml:id="d1e193" n="3">Sufficit vobis circuire montem istum: ite contra aquilonem
          : </ab>
        <ab xml:id="d1e196" n="4">et populo praecipe, dicens: Transibitis per terminos fratrum
          vestrorum filiorum Esau, qui habitant in Seir, et timebunt vos.</ab>
        <ab xml:id="d1e199" n="5">Videte ergo diligenter ne moveamini contra eos. Neque enim dabo
          vobis de terra eorum quantum potest unius pedis calcare vestigium, quia in possessionem
          Esau dedi montem Seir.</ab>
        <ab xml:id="d1e203" n="6">Cibos emetis ab eis pecunia, et comedetis: aquam emptam
          haurietis, et bibetis.</ab>
        <ab xml:id="d1e206" n="7">Dominus Deus tuus benedixit tibi in omni opere manuum tuarum : 
          novit iter tuum, quomodo transieris solitudinem hanc magnam, per quadraginta annos
          habitans tecum Dominus Deus tuus, et nihil tibi defuit.</ab>
        <ab xml:id="d1e209" n="8">Cumque transissemus fratres nostros filios Esau, qui habitabant
          in Seir, per viam campestrem de Elath, et de Asiongaber, venimus ad iter quod ducit in
          desertum Moab.
        </ab>
        <ab xml:id="d1e213" n="9">Dixitque Dominus ad me: Non pugnes contra Moabitas, nec ineas
          adversus eos praelium: non enim dabo tibi quidquam de terra eorum, quia filiis Loth
          tradidi Ar in possessionem.</ab>
        <ab xml:id="d1e216" n="10"> Emim primi fuerunt habitatores ejus, populus magnus, et validus,
          et tam excelsus ut de Enacim stirpe,</ab>
        <ab xml:id="d1e219" n="11"> quasi gigantes crederentur, et essent similes filiorum Enacim.
          Denique Moabitae appellant eos Emim.</ab>
        <ab xml:id="d1e223" n="12"> In Seir autem prius habitaverunt Horrhaei: quibus expulsis
          atque deletis, habitaverunt filii Esau, sicut fecit Israël in terra possessionis suae,
          quam dedit illi Dominus.</ab>
        <ab xml:id="d1e226" n="13"> Surgentes ergo ut transiremus torrentem Zared, venimus ad
          eum.</ab>
        <ab xml:id="d1e229" n="14"> Tempus autem, quo ambulavimus de Cadesbarne usque ad transitum
          torrentis Zared, triginta et octo annorum fuit: donec consumeretur omnis generatio
          hominum bellatorum de castris, sicut juraverat Dominus : </ab>
        <ab xml:id="d1e232" n="15"> cujus manus fuit adversum eos, ut interirent de castrorum
            medio.
        </ab>
        <ab xml:id="d1e236" n="16"> Postquam autem universi ceciderunt pugnatores,</ab>
        <ab xml:id="d1e239" n="17"> locutus est Dominus ad me, dicens : </ab>
        <ab xml:id="d1e243" n="18"> Tu transibis hodie terminos Moab, urbem nomine Ar : </ab>
        <ab xml:id="d1e246" n="19"> et accedens in vicina filiorum Ammon, cave ne pugnes contra eos,
          nec movearis ad praelium: non enim dabo tibi de terra filiorum Ammon, quia filiis Loth
          dedi eam in possessionem.</ab>
        <ab xml:id="d1e249" n="20"> Terra gigantum reputata est: et in ipsa olim habitaverunt
          gigantes, quos Ammonitae vocant Zomzommim,</ab>
        <ab xml:id="d1e252" n="21"> populus magnus, et multus, et procerae longitudinis, sicut
          Enacim, quos delevit Dominus a facie eorum: et fecit illos habitare pro eis,</ab>
        <ab xml:id="d1e255" n="22"> sicut fecerat filiis Esau, qui habitant in Seir, delens
          Horrhaeos, et terram eorum illis tradens, quam possident usque in praesens.</ab>
        <ab xml:id="d1e258" n="23"> Hevaeos quoque, qui habitabant in Haserim usque Gazan,
          Cappadoces expulerunt: qui egressi de Cappadocia deleverunt eos, et habitaverunt pro
          illis.</ab>
        <ab xml:id="d1e262" n="24"> Surgite, et transite torrentem Arnon: ecce tradidi in manu tua
          Sehon regem Hesebon Amorrhaeum, et terram ejus incipe possidere, et committe adversus eum
          praelium.</ab>
        <ab xml:id="d1e265" n="25"> Hodie incipiam mittere terrorem atque formidinem tuam in
          populos, qui habitant sub omni caelo: ut audito nomine tuo paveant, et in morem
          parturientium contremiscant, et dolore teneantur.
        </ab>
        <ab xml:id="d1e269" n="26"> Misi ergo nuntios de solitudine Cademoth ad Sehon regem Hesebon
          verbis pacificis, dicens : </ab>
        <ab xml:id="d1e272" n="27"> Transibimus per terram tuam: publica gradiemur via ; non
          declinabimus neque ad dexteram, neque ad sinistram.</ab>
        <ab xml:id="d1e275" n="28"> Alimenta pretio vende nobis, ut vescamur: aquam pecunia tribue,
          et sic bibemus. Tantum est ut nobis concedas transitum,</ab>
        <ab xml:id="d1e278" n="29"> sicut fecerunt filii Esau, qui habitant in Seir, et Moabitae,
          qui morantur in Ar: donec veniamus ad Jordanem, et transeamus ad terram, quam Dominus
          Deus noster daturus est nobis.</ab>
        <ab xml:id="d1e282" n="30"> Noluitque Sehon rex Hesebon dare nobis transitum: quia
          induraverat Dominus Deus tuus spiritum ejus, et obfirmaverat cor illius, ut traderetur in
          manus tuas, sicut nunc vides.</ab>
        <ab xml:id="d1e285" n="31"> Dixitque Dominus ad me: Ecce coepi tibi tradere Sehon, et
          terram ejus: incipe possidere eam.</ab>
        <ab xml:id="d1e288" n="32"> Egressusque est Sehon obviam nobis cum omni populo suo ad
          praelium in Jasa.</ab>
        <ab xml:id="d1e291" n="33"> Et tradidit eum Dominus Deus noster nobis: percussimusque eum
          cum filiis suis et omni populo suo.</ab>
        <ab xml:id="d1e294" n="34"> Cunctasque urbes in tempore illo cepimus, interfectis
          habitatoribus earum, viris ac mulieribus et parvulis: non reliquimus in eis
          quidquam,</ab>
        <ab xml:id="d1e297" n="35"> absque jumentis, quae in partem venere praedantium: et spoliis
          urbium, quas cepimus</ab>
        <ab xml:id="d1e301" n="36"> ab Aroër, quae est super ripam torrentis Arnon, oppido quod in
          valle situm est, usque Galaad. Non fuit vicus et civitas, quae nostras effugeret manus : 
          omnes tradidit Dominus Deus noster nobis,</ab>
        <ab xml:id="d1e304" n="37"> absque terra filiorum Ammon, ad quam non accessimus: et cunctis
          quae adjacent torrenti Jeboc, et urbibus montanis, universisque locis, a quibus nos
          prohibuit Dominus Deus noster.</ab>
      </div>
      <div xml:id="d1e308" type="chap" n="3">
        <ab xml:id="d1e310" n="1">Itaque conversi ascendimus per iter Basan: egressusque est Og
          rex Basan in occursum nobis cum populo suo ad bellandum in Edrai.</ab>
        <ab xml:id="d1e313" n="2">Dixitque Dominus ad me: Ne timeas eum: quia in manu tua
          traditus est cum omni populo ac terra sua: faciesque ei sicut fecisti Sehon regi
          Amorrhaeorum, qui habitavit in Hesebon.</ab>
        <ab xml:id="d1e316" n="3">Tradidit ergo Dominus Deus noster in manibus nostris etiam Og
          regem Basan, et universum populum ejus: percussimusque eos usque ad internecionem,</ab>
        <ab xml:id="d1e319" n="4">vastantes cunctas civitates illius uno tempore. Non fuit oppidum,
          quod nos effugeret: sexaginta urbes, omnem regionem Argob regni Og in Basan.</ab>
        <ab xml:id="d1e322" n="5">Cunctae urbes erant munitae muris altissimis, portisque et
          vectibus, absque oppidis innumeris, quae non habebant muros.</ab>
        <ab xml:id="d1e326" n="6">Et delevimus eos, sicut feceramus Sehon regi Hesebon,
          disperdentes omnem civitatem, virosque ac mulieres et parvulos : </ab>
        <ab xml:id="d1e329" n="7">jumenta autem et spolia urbium diripuimus.</ab>
        <ab xml:id="d1e332" n="8">Tulimusque illo in tempore terram de manu duorum regum
          Amorrhaeorum, qui erant trans Jordanem: a torrente Arnon usque ad montem Hermon,</ab>
        <ab xml:id="d1e335" n="9">quem Sidonii Sarion vocant, et Amorrhaei Sanir : </ab>
        <ab xml:id="d1e338" n="10"> omnes civitates, quae sitae sunt in planitie, et universam
          terram Galaad et Basan usque ad Selcha, et Edrai civitates regni Og in Basan.</ab>
        <ab xml:id="d1e341" n="11"> Solus quippe Og rex Basan restiterat de stirpe gigantum.
          Monstratur lectus ejus ferreus, qui est in Rabbath filiorum Ammon, novem cubitos habens
          longitudinis, et quatuor latitudinis ad mensuram cubiti virilis manus.
        </ab>
        <ab xml:id="d1e346" n="12"> Terramque possedimus tempore illo ab Aroër, quae est super ripam
          torrentis Arnon, usque ad mediam partem montis Galaad: et civitates illius dedi Ruben et
          Gad.</ab>
        <ab xml:id="d1e349" n="13"> Reliquam autem partem Galaad, et omnem Basan regni Og, tradidi
          mediae tribui Manasse, omnem regionem Argob: cunctaque Basan vocatur Terra gigantum.</ab>
        <ab xml:id="d1e352" n="14"> Jair filius Manasse possedit omnem regionem Argob usque ad
          terminos Gessuri et Machati. Vocavitque ex nomine suo Basan, Havoth Jair, id est, Villas
          Jair, usque in praesentem diem.</ab>
        <ab xml:id="d1e355" n="15"> Machir quoque dedi Galaad.</ab>
        <ab xml:id="d1e358" n="16"> Et tribubus Ruben et Gad dedi de terra Galaad usque ad torrentem
          Arnon medium torrentis, et confinium usque ad torrentem Jeboc, qui est terminus filiorum
          Ammon : </ab>
        <ab xml:id="d1e361" n="17"> et planitiem solitudinis, atque Jordanem, et terminos Cenereth
          usque ad mare deserti, quod est salsissimum, ad radices montis Phasga contra
          orientem.</ab>
        <ab xml:id="d1e365" n="18"> Praecepique vobis in tempore illo, dicens: Dominus Deus vester
          dat vobis terram hanc in haereditatem: expediti praecedite fratres vestros filios Israël
          omnes viri robusti,</ab>
        <ab xml:id="d1e368" n="19"> absque uxoribus, et parvulis, atque jumentis. Novi enim quod
          plura habeatis pecora, et in urbibus remanere debebunt, quas tradidi vobis,</ab>
        <ab xml:id="d1e371" n="20"> donec requiem tribuat Dominus fratribus vestris, sicut vobis
          tribuit: et possideant ipsi etiam terram, quam daturus est eis trans Jordanem: tunc
          revertetur unusquisque in possessionem suam, quam dedi vobis.
        </ab>
        <ab xml:id="d1e375" n="21"> Josue quoque in tempore illo praecepi, dicens: Oculi tui
          viderunt quae fecit Dominus Deus vester duobus his regibus: sic faciet omnibus regnis, ad
          quae transiturus es.</ab>
        <ab xml:id="d1e378" n="22"> Ne timeas eos: Dominus enim Deus vester pugnabit pro
          vobis.</ab>
        <ab xml:id="d1e381" n="23"> Precatusque sum Dominum in tempore illo, dicens : </ab>
        <ab xml:id="d1e385" n="24"> Domine Deus, tu coepisti ostendere servo tuo magnitudinem tuam,
          manumque fortissimam: neque enim est alius deus vel in caelo, vel in terra, qui possit
          facere opera tua, et comparari fortitudini tuae.</ab>
        <ab xml:id="d1e388" n="25"> Transibo igitur, et videbo terram hanc optimam trans Jordanem,
          et montem istum egregium, et Libanum.</ab>
        <ab xml:id="d1e391" n="26"> Iratusque est Dominus mihi propter vos, nec exaudivit me, sed
          dixit mihi: Sufficit tibi: nequaquam ultra loquaris de hac re ad me.</ab>
        <ab xml:id="d1e394" n="27"> Ascende cacumen Phasgae, et oculos tuos circumfer ad occidentem,
          et ad aquilonem, austrumque et orientem, et aspice ; nec enim transibis Jordanem
          istum.</ab>
        <ab xml:id="d1e397" n="28"> Praecipe Josue, et corrobora eum atque conforta: quia ipse
          praecedet populum istum, et dividet eis terram quam visurus es.</ab>
        <ab xml:id="d1e400" n="29"> Mansimusque in valle contra fanum Phogor.</ab>
      </div>
      <div xml:id="d1e404" type="chap" n="4">
        <ab xml:id="d1e406" n="1">Et nunc, Israël, audi praecepta et judicia, quae ego doceo te : 
          ut faciens ea, vivas, et ingrediens possideas terram, quam Dominus Deus patrum vestrorum
          daturus est vobis.</ab>
        <ab xml:id="d1e409" n="2">Non addetis ad verbum, quod vobis loquor, nec auferetis ex eo : 
          custodite mandata Domini Dei vestri, quae ego praecipio vobis.</ab>
        <ab xml:id="d1e412" n="3">Oculi vestri viderunt omnia quae fecit Dominus contra Beelphegor,
          quomodo contriverit omnes cultores ejus de medio vestri.</ab>
        <ab xml:id="d1e415" n="4">Vos autem qui adhaeretis Domino Deo vestro, vivitis universi
          usque in praesentem diem.</ab>
        <ab xml:id="d1e418" n="5">Scitis quod docuerim vos praecepta atque justitias, sicut
          mandavit mihi Dominus Deus meus: sic facietis ea in terra, quam possessuri estis : </ab>
        <ab xml:id="d1e422" n="6">et observabitis et implebitis opere. Haec est enim vestra
          sapientia, et intellectus coram populis, ut audientes universa praecepta haec, dicant: En
          populus sapiens et intelligens, gens magna.</ab>
        <ab xml:id="d1e425" n="7">Nec est alia natio tam grandis, quae habeat deos appropinquantes
          sibi, sicut Deus noster adest cunctis obsecrationibus nostris.</ab>
        <ab xml:id="d1e428" n="8">Quae est enim alia gens sic inclyta, ut habeat caeremonias,
          justaque judicia, et universam legem, quam ego proponam hodie ante oculos vestros ?<pc
            ana="#pilcrow"/>
        </ab>
        <ab xml:id="d1e432" n="9">Custodi igitur temetipsum, et animam tuam sollicite. Ne
          obliviscaris verborum, quae viderunt oculi tui, et ne excidant de corde tuo cunctis diebus
          vitae tuae. Docebis ea filios ac nepotes tuos,</ab>
        <ab xml:id="d1e435" n="10"> a die in quo stetisti coram Domino Deo tuo in Horeb, quando
          Dominus locutus est mihi, dicens: Congrega ad me populum, ut audiant sermones meos, et
          discant timere me omni tempore quo vivunt in terra, doceantque filios suos.</ab>
        <ab xml:id="d1e438" n="11"> Et accessistis ad radices montis, qui ardebat usque ad caelum : 
          erantque in eo tenebrae, et nubes, et caligo.</ab>
        <ab xml:id="d1e442" n="12"> Locutusque est Dominus ad vos de medio ignis. Vocem verborum
          ejus audistis, et formam penitus non vidistis.</ab>
        <ab xml:id="d1e445" n="13"> Et ostendit vobis pactum suum, quod praecepit ut faceretis, et
          decem verba, quae scripsit in duabus tabulis lapideis.</ab>
        <ab xml:id="d1e448" n="14"> Mihique mandavit in illo tempore ut docerem vos caeremonias et
          judicia, quae facere deberetis in terra, quam possessuri estis.</ab>
        <ab xml:id="d1e451" n="15"> Custodite igitur sollicite animas vestras. Non vidistis aliquam
          similitudinem in die, qua locutus est vobis Dominus in Horeb de medio ignis : </ab>
        <ab xml:id="d1e454" n="16"> ne forte decepti faciatis vobis sculptam similitudinem, aut
          imaginem masculi vel feminae : </ab>
        <ab xml:id="d1e457" n="17"> similitudinem omnium jumentorum, quae sunt super terram, vel
          avium sub caelo volantium,</ab>
        <ab xml:id="d1e461" n="18"> atque reptilium, quae moventur in terra, sive piscium qui sub
          terra morantur in aquis : </ab>
        <ab xml:id="d1e464" n="19"> ne forte elevatis oculis ad caelum, videas solem et lunam, et
          omnia astra caeli, et errore deceptus adores ea, et colas quae creavit Dominus Deus tuus
          in ministerium cunctis gentibus, quae sub caelo sunt.</ab>
        <ab xml:id="d1e467" n="20"> Vos autem tulit Dominus, et eduxit de fornace ferrea Aegypti, ut
          haberet populum haereditarium, sicut est in praesenti die.
        </ab>
        <ab xml:id="d1e471" n="21"> Iratusque est Dominus contra me propter sermones vestros, et
          juravit ut non transirem Jordanem, nec ingrederer terram optimam, quam daturus est
          vobis.</ab>
        <ab xml:id="d1e474" n="22"> Ecce morior in hac humo ; non transibo Jordanem: vos
          transibitis, et possidebitis terram egregiam.</ab>
        <ab xml:id="d1e477" n="23"> Cave nequando obliviscaris pacti Domini Dei tui, quod pepigit
          tecum, et facias tibi sculptam similitudinem eorum, quae fieri Dominus prohibuit : </ab>
        <ab xml:id="d1e481" n="24"> quia Dominus Deus tuus ignis consumens est, Deus aemulator.</ab>
        <ab xml:id="d1e484" n="25"> Si genueritis filios ac nepotes, et morati fueritis in terra,
          deceptique feceritis vobis aliquam similitudinem, patrantes malum coram Domino Deo vestro,
          ut eum ad iracundiam provocetis : </ab>
        <ab xml:id="d1e487" n="26"> testes invoco hodie caelum et terram, cito perituros vos esse de
          terra, quam transito Jordane possessuri estis: non habitabitis in ea longo tempore, sed
          delebit vos Dominus,</ab>
        <ab xml:id="d1e490" n="27"> atque disperget in omnes gentes, et remanebitis pauci in
          nationibus, ad quas vos ducturus est Dominus.</ab>
        <ab xml:id="d1e493" n="28"> Ibique servietis diis, qui hominum manu fabricati sunt, ligno et
          lapidi qui non vident, nec audiunt, nec comedunt, nec odorantur.</ab>
        <ab xml:id="d1e496" n="29"> Cumque quaesieris ibi Dominum Deum tuum, invenies eum: si tamen
          toto corde quaesieris, et tota tribulatione animae tuae.</ab>
        <ab xml:id="d1e500" n="30"> Postquam te invenerint omnia quae praedicta sunt, novissimo
          tempore reverteris ad Dominum Deum tuum, et audies vocem ejus.</ab>
        <ab xml:id="d1e503" n="31"> Quia Deus misericors Dominus Deus tuus est: non dimittet te,
          nec omnino delebit, neque obliviscetur pacti, in quo juravit patribus tuis.<pc
            ana="#pilcrow"/>
        </ab>
        <ab xml:id="d1e507" n="32"> Interroga de diebus antiquis, qui fuerunt ante te ex die quo
          creavit Deus hominem super terram, a summo caelo usque ad summum ejus, si facta est
          aliquando hujuscemodi res, aut umquam cognitum est,</ab>
        <ab xml:id="d1e510" n="33"> ut audiret populus vocem Dei loquentis de medio ignis, sicut tu
          audisti, et vixisti : </ab>
        <ab xml:id="d1e513" n="34"> si fecit Deus ut ingrederetur, et tolleret sibi gentem de medio
          nationum, per tentationes, signa atque portenta, per pugnam et robustam manum, extentumque
          brachium, et horribiles visiones juxta omnia quae fecit pro vobis Dominus Deus vester in
          Aegypto, videntibus oculis tuis : </ab>
        <ab xml:id="d1e516" n="35"> ut scires quoniam Dominus ipse est Deus, et non est alius
          praeter eum.</ab>
        <ab xml:id="d1e520" n="36"> De caelo te fecit audire vocem suam, ut doceret te, et in terra
          ostendit tibi ignem suum maximum, et audisti verba illius de medio ignis : </ab>
        <ab xml:id="d1e523" n="37"> quia dilexit patres tuos, et elegit semen eorum post eos.
          Eduxitque te praecedens in virtute sua magna ex Aegypto,</ab>
        <ab xml:id="d1e526" n="38"> ut deleret nationes maximas et fortiores te in introitu tuo: et
          introduceret te, daretque tibi terram earum in possessionem, sicut cernis in praesenti
          die.</ab>
        <ab xml:id="d1e529" n="39"> Scito ergo hodie, et cogitato in corde tuo quod Dominus ipse sit
          Deus in caelo sursum, et in terra deorsum, et non sit alius.</ab>
        <ab xml:id="d1e532" n="40"> Custodi praecepta ejus atque mandata, quae ego praecipio tibi : 
          ut bene sit tibi, et filiis tuis post te, et permaneas multo tempore super terram, quam
          Dominus Deus tuus daturus est tibi.
        </ab>
        <ab xml:id="d1e536" n="41"> Tunc separavit Moyses tres civitates trans Jordanem ad
          orientalem plagam,</ab>
        <ab xml:id="d1e540" n="42"> ut confugiat ad eas qui occiderit nolens proximum suum, nec sibi
          fuerit inimicus ante unum et alterum diem, et ad harum aliquam urbium possit evadere
          : </ab>
        <ab xml:id="d1e543" n="43"> Bosor in solitudine, quae sita est in terra campestri de tribu
          Ruben: et Ramoth in Galaad, quae est in tribu Gad: et Golan in Basan, quae est in tribu
            Manasse.
        </ab>
        <ab xml:id="d1e547" n="44"> Ista est lex, quam proposuit Moyses coram filiis Israël : </ab>
        <ab xml:id="d1e550" n="45"> et haec testimonia et caeremoniae atque judicia, quae locutus
          est ad filios Israël, quando egressi sunt de Aegypto,</ab>
        <ab xml:id="d1e553" n="46"> trans Jordanem in valle contra fanum Phogor in terra Sehon regis
          Amorrhaei, qui habitavit in Hesebon, quem percussit Moyses. Filii quoque Israël egressi ex
          Aegypto</ab>
        <ab xml:id="d1e556" n="47"> possederunt terram ejus, et terram Og regis Basan, duorum regum
          Amorrhaeorum, qui erant trans Jordanem ad solis ortum : </ab>
        <ab xml:id="d1e560" n="48"> ab Aroër, quae sita est super ripam torrentis Arnon, usque ad
          montem Sion, qui est et Hermon,</ab>
        <ab xml:id="d1e563" n="49"> omnem planitiem trans Jordanem ad orientalem plagam, usque ad
          mare solitudinis, et usque ad radices montis Phasga.</ab>
      </div>
      <div xml:id="d1e567" type="chap" n="5">
        <ab xml:id="d1e569" n="1">Vocavitque Moyses omnem Israëlem, et dixit ad eum: Audi, Israël,
          caeremonias atque judicia, quae ego loquor in auribus vestris hodie: discite ea, et opere
          complete.</ab>
        <ab xml:id="d1e572" n="2">Dominus Deus noster pepigit nobiscum foedus in Horeb.</ab>
        <ab xml:id="d1e575" n="3">Non cum patribus nostris iniit pactum, sed nobiscum qui in
          praesentiarum sumus, et vivimus.</ab>
        <ab xml:id="d1e578" n="4">Facie ad faciem locutus est nobis in monte de medio ignis.</ab>
        <ab xml:id="d1e581" n="5">Ego sequester et medius fui inter Dominum et vos in tempore illo,
          ut annuntiarem vobis verba ejus: timuistis enim ignem, et non ascendistis in montem. Et
          ait : </ab>
        <ab xml:id="d1e585" n="6">Ego Dominus Deus tuus, qui eduxi te de terra Aegypti, de domo
          servitutis.</ab>
        <ab xml:id="d1e588" n="7">Non habebis deos alienos in conspectu meo.</ab>
        <ab xml:id="d1e591" n="8">Non facies tibi sculptile, nec similitudinem omnium, quae in
          caelo sunt desuper, et quae in terra deorsum, et quae versantur in aquis sub terra.</ab>
        <ab xml:id="d1e594" n="9">Non adorabis ea, et non coles. Ego enim sum Dominus Deus tuus : 
          Deus aemulator, reddens iniquitatem patrum super filios in tertiam et quartam generationem
          his qui oderunt me : </ab>
        <ab xml:id="d1e597" n="10"> et faciens misericordiam in multa millia diligentibus me, et
          custodientibus praecepta mea.</ab>
        <ab xml:id="d1e600" n="11"> Non usurpabis nomen Domini Dei tui frustra: quia non erit
          impunitus qui super re vana nomen ejus assumpserit.</ab>
        <ab xml:id="d1e604" n="12"> Observa diem sabbati, ut sanctifices eum, sicut praecepit tibi
          Dominus Deus tuus.</ab>
        <ab xml:id="d1e607" n="13"> Sex diebus operaberis, et facies omnia opera tua.</ab>
        <ab xml:id="d1e610" n="14"> Septimus dies sabbati est, id est, requies Domini Dei tui. Non
          facies in eo quidquam operis tu, et filius tuus, et filia, servus et ancilla, et bos, et
          asinus, et omne jumentum tuum, et peregrinus qui est intra portas tuas: ut requiescat
          servus tuus, et ancilla tua, sicut et tu.</ab>
        <ab xml:id="d1e613" n="15"> Memento quod et ipse servieris in Aegypto, et eduxerit te inde
          Dominus Deus tuus in manu forti, et brachio extento. Idcirco praecepit tibi ut observares
          diem sabbati.</ab>
        <ab xml:id="d1e616" n="16"> Honora patrem tuum et matrem, sicut praecepit tibi Dominus Deus
          tuus, ut longo vivas tempore, et bene sit tibi in terra, quam Dominus Deus tuus daturus
          est tibi.</ab>
        <ab xml:id="d1e619" n="17"> Non occides,</ab>
        <ab xml:id="d1e623" n="18"> neque moechaberis,</ab>
        <ab xml:id="d1e626" n="19"> furtumque non facies : </ab>
        <ab xml:id="d1e629" n="20"> nec loqueris contra proximum tuum falsum testimonium.</ab>
        <ab xml:id="d1e632" n="21"> Non concupisces uxorem proximi tui: non domum, non agrum, non
          servum, non ancillam, non bovem, non asinum, et universa quae illius sunt.</ab>
        <ab xml:id="d1e635" n="22"> Haec verba locutus est Dominus ad omnem multitudinem vestram in
          monte de medio ignis et nubis, et caliginis, voce magna, nihil addens amplius: et
          scripsit ea in duabus tabulis lapideis, quas tradidit mihi.
        </ab>
        <ab xml:id="d1e639" n="23"> Vos autem postquam audistis vocem de medio tenebrarum, et montem
          ardere vidistis, accessistis ad me omnes principes tribuum et majores natu, atque dixistis
          : </ab>
        <ab xml:id="d1e643" n="24"> Ecce ostendit nobis Dominus Deus noster majestatem et
          magnitudinem suam: vocem ejus audivimus de medio ignis, et probavimus hodie, quod
          loquente Deo cum homine, vixerit homo.</ab>
        <ab xml:id="d1e646" n="25"> Cur ergo moriemur, et devorabit nos ignis hic maximus? si enim
          audierimus ultra vocem Domini Dei nostri, moriemur.</ab>
        <ab xml:id="d1e649" n="26"> Quid est omnis caro, ut audiat vocem Dei viventis, qui de medio
          ignis loquitur sicut nos audivimus, et possit vivere ?</ab>
        <ab xml:id="d1e652" n="27"> Tu magis accede: et audi cuncta quae dixerit Dominus Deus
          noster tibi: loquerisque ad nos, et nos audientes faciemus ea.
        </ab>
        <ab xml:id="d1e656" n="28"> Quod cum audisset Dominus, ait ad me: Audivi vocem verborum
          populi hujus quae locuti sunt tibi: bene omnia sunt locuti.</ab>
        <ab xml:id="d1e659" n="29"> Quis det talem eos habere mentem, ut timeant me, et custodiant
          universa mandata mea in omni tempore, ut bene sit eis et filiis eorum in sempiternum
          ?</ab>
        <ab xml:id="d1e663" n="30"> Vade et dic eis: Revertimini in tentoria vestra.</ab>
        <ab xml:id="d1e666" n="31"> Tu vero hic sta mecum, et loquar tibi omnia mandata mea, et
          caeremonias atque judicia: quae docebis eos, ut faciant ea in terra, quam dabo illis in
          possessionem.</ab>
        <ab xml:id="d1e669" n="32"> Custodite igitur et facite quae praecepit Dominus Deus vobis : 
          non declinabitis neque ad dexteram, neque ad sinistram : </ab>
        <ab xml:id="d1e672" n="33"> sed per viam, quam praecepit Dominus Deus vester, ambulabitis,
          ut vivatis, et bene sit vobis, et protelentur dies in terra possessionis vestrae.</ab>
      </div>
      <div xml:id="d1e677" type="chap" n="6">
        <ab xml:id="d1e679" n="1">Haec sunt praecepta, et caeremoniae, atque judicia, quae mandavit
          Dominus Deus vester ut docerem vos, et faciatis ea in terra, ad quam transgredimini
          possidendam : </ab>
        <ab xml:id="d1e682" n="2">ut timeas Dominum Deum tuum, et custodias omnia mandata et
          praecepta ejus, quae ego praecipio tibi, et filiis, ac nepotibus tuis, cunctis diebus
          vitae tuae, ut prolongentur dies tui.</ab>
        <ab xml:id="d1e685" n="3">Audi, Israël, et observa ut facias quae praecepit tibi Dominus,
          et bene sit tibi, et multipliceris amplius, sicut pollicitus est Dominus Deus patrum
          tuorum tibi terram lacte et melle manantem.</ab>
        <ab xml:id="d1e688" n="4">Audi, Israël: Dominus Deus noster, Dominus unus est.</ab>
        <ab xml:id="d1e691" n="5">Diliges Dominum Deum tuum ex toto corde tuo, et ex tota anima
          tua, et ex tota fortitudine tua.</ab>
        <ab xml:id="d1e695" n="6">Eruntque verba haec, quae ego praecipio tibi hodie, in corde tuo
          : </ab>
        <ab xml:id="d1e698" n="7">et narrabis ea filiis tuis, et meditaberis in eis sedens in domo
          tua, et ambulans in itinere, dormiens atque consurgens.</ab>
        <ab xml:id="d1e701" n="8">Et ligabis ea quasi signum in manu tua, eruntque et movebuntur
          inter oculos tuos,</ab>
        <ab xml:id="d1e704" n="9">scribesque ea in limine, et ostiis domus tuae.<pc ana="#pilcrow"
          />
        </ab>
        <ab xml:id="d1e708" n="10"> Cumque introduxerit te Dominus Deus tuus in terram, pro qua
          juravit patribus tuis Abraham, Isaac, et Jacob, et dederit tibi civitates magnas et
          optimas, quas non aedificasti,</ab>
        <ab xml:id="d1e711" n="11"> domos plenas cunctarum opum, quas non exstruxisti, cisternas,
          quas non fodisti, vineta et oliveta, quae non plantasti,</ab>
        <ab xml:id="d1e715" n="12"> et comederis, et saturatus fueris : </ab>
        <ab xml:id="d1e718" n="13"> cave diligenter ne obliviscaris Domini, qui eduxit te de terra
          Aegypti, de domo servitutis. Dominum Deum tuum timebis, et illi soli servies, ac per nomen
          illius jurabis.</ab>
        <ab xml:id="d1e721" n="14"> Non ibitis post deos alienos cunctarum gentium, quae in circuitu
          vestro sunt : </ab>
        <ab xml:id="d1e724" n="15"> quoniam Deus aemulator Dominus Deus tuus in medio tui: nequando
          irascatur furor Domini Dei tui contra te, et auferat te de superficie terrae.</ab>
        <ab xml:id="d1e727" n="16"> Non tentabis Dominum Deum tuum, sicut tentasti in loco
          tentationis.</ab>
        <ab xml:id="d1e730" n="17"> Custodi praecepta Domini Dei tui, ac testimonia et caeremonias,
          quas praecepit tibi : </ab>
        <ab xml:id="d1e734" n="18"> et fac quod placitum est et bonum in conspectu Domini, ut bene
          sit tibi: et ingressus possideas terram optimam, de qua juravit Dominus patribus
          tuis,</ab>
        <ab xml:id="d1e737" n="19"> ut deleret omnes inimicos tuos coram te, sicut locutus est.<pc
            ana="#pilcrow"/>
        </ab>
        <ab xml:id="d1e741" n="20"> Cumque interrogaverit te filius tuus cras, dicens: Quid sibi
          volunt testimonia haec, et caeremoniae, atque judicia, quae praecepit Dominus Deus noster
          nobis ?</ab>
        <ab xml:id="d1e744" n="21"> dices ei: Servi eramus Pharaonis in Aegypto, et eduxit nos
          Dominus de Aegypto in manu forti : </ab>
        <ab xml:id="d1e747" n="22"> fecitque signa atque prodigia magna et pessima in Aegypto contra
          Pharaonem, et omnem domum illius in conspectu nostro,</ab>
        <ab xml:id="d1e750" n="23"> et eduxit nos inde, ut introductis daret terram, super qua
          juravit patribus nostris.</ab>
        <ab xml:id="d1e754" n="24"> Praecepitque nobis Dominus ut faciamus omnia legitima haec, et
          timeamus Dominum Deum nostrum, ut bene sit nobis cunctis diebus vitae nostrae, sicut est
          hodie.</ab>
        <ab xml:id="d1e757" n="25"> Eritque nostri misericors, si custodierimus et fecerimus omnia
          praecepta ejus coram Domino Deo nostro, sicut mandavit nobis.</ab>
      </div>
      <div xml:id="d1e761" type="chap" n="7">
        <ab xml:id="d1e763" n="1">Cum introduxerit te Dominus Deus tuus in terram, quam possessurus
          ingredieris, et deleverit gentes multas coram te, Hethaeum, et Gergezaeum, et Amorrhaeum,
          Chananaeum, et Pherezaeum, et Hevaeum, et Jebusaeum, septem gentes multo majoris numeri
          quam tu es, et robustiores te : </ab>
        <ab xml:id="d1e766" n="2">tradideritque eas Dominus Deus tuus tibi, percuties eas usque ad
          internecionem. Non inibis cum eis foedus, nec misereberis earum,</ab>
        <ab xml:id="d1e769" n="3">neque sociabis cum eis conjugia. Filiam tuam non dabis filio
          ejus, nec filiam illius accipies filio tuo : </ab>
        <ab xml:id="d1e772" n="4">quia seducet filium tuum, ne sequatur me, et ut magis serviat
          diis alienis: irasceturque furor Domini, et delebit te cito.</ab>
        <ab xml:id="d1e775" n="5">Quin potius haec facietis eis: aras eorum subvertite, et
          confringite statuas, lucosque succidite, et sculptilia comburite : </ab>
        <ab xml:id="d1e779" n="6">quia populus sanctus es Domino Deo tuo. Te
          elegit Dominus Deus tuus, ut sis ei populus peculiaris de cunctis populis, qui sunt super
          terram.</ab>
        <ab xml:id="d1e784" n="7">Non quia cunctas gentes numero vincebatis, vobis junctus est
          Dominus, et elegit vos, cum omnibus sitis populis pauciores : </ab>
        <ab xml:id="d1e787" n="8">sed quia dilexit vos Dominus, et custodivit juramentum, quod
          juravit patribus vestris: eduxitque vos in manu forti, et redemit de domo servitutis, de
          manu Pharaonis regis Aegypti.</ab>
        <ab xml:id="d1e790" n="9">Et scies, quia Dominus Deus tuus, ipse est Deus fortis et
          fidelis, custodiens pactum et misericordiam diligentibus se, et his qui custodiunt
          praecepta ejus in mille generationes : </ab>
        <ab xml:id="d1e793" n="10"> et reddens odientibus se statim, ita ut disperdat eos, et ultra
          non differat, protinus eis restituens quod merentur.</ab>
        <ab xml:id="d1e796" n="11"> Custodi ergo praecepta et caeremonias atque judicia, quae ego
          mando tibi hodie ut facias.
        </ab>
        <ab xml:id="d1e801" n="12"> Si postquam audieris haec judicia, custodieris ea, et feceris,
          custodiet et Dominus Deus tuus pactum tibi, et misericordiam quam juravit patribus tuis
          : </ab>
        <ab xml:id="d1e804" n="13"> et diliget te, ac multiplicabit, benedicetque fructui ventris
          tui, et fructui terrae tuae, frumento tuo, atque vindemiae, oleo, et armentis, gregibus
          ovium tuarum super terram, pro qua juravit patribus tuis ut daret eam tibi.</ab>
        <ab xml:id="d1e807" n="14"> Benedictus eris inter omnes populos. Non erit apud te sterilis
          utriusque sexus, tam in hominibus quam in gregibus tuis.</ab>
        <ab xml:id="d1e810" n="15"> Auferet Dominus a te omnem languorem: et infirmitates Aegypti
          pessimas, quas novisti, non inferet tibi, sed cunctis hostibus tuis.</ab>
        <ab xml:id="d1e813" n="16"> Devorabis omnes populos, quos Dominus Deus tuus daturus est
          tibi. Non parcet eis oculus tuus, nec servies diis eorum, ne sint in ruinam tui.<pc
            ana="#pilcrow"/>
        </ab>
        <ab xml:id="d1e817" n="17"> Si dixeris in corde tuo: Plures sunt gentes istae quam ego : 
          quomodo potero delere eas ?</ab>
        <ab xml:id="d1e821" n="18"> noli metuere, sed recordare quae fecerit Dominus Deus tuus
          Pharaoni, et cunctis Aegyptiis,</ab>
        <ab xml:id="d1e824" n="19"> plagas maximas, quas viderunt oculi tui, et signa atque
          portenta, manumque robustam, et extentum brachium, ut educeret te Dominus Deus tuus: sic
          faciet cunctis populis, quos metuis.</ab>
        <ab xml:id="d1e827" n="20"> Insuper et crabrones mittet Dominus Deus tuus in eos, donec
          deleat omnes atque disperdat qui te fugerint, et latere potuerint.</ab>
        <ab xml:id="d1e830" n="21"> Non timebis eos, quia Dominus Deus tuus in medio tui est, Deus
          magnus et terribilis : </ab>
        <ab xml:id="d1e833" n="22"> ipse consumet nationes has in conspectu tuo paulatim atque per
          partes. Non poteris eas delere pariter: ne forte multiplicentur contra te bestiae
          terrae.</ab>
        <ab xml:id="d1e836" n="23"> Dabitque eos Dominus Deus tuus in conspectu tuo: et interficiet
          illos, donec penitus deleantur.</ab>
        <ab xml:id="d1e840" n="24"> Tradetque reges eorum in manus tuas, et disperdes nomina eorum
          sub caelo: nullus poterit resistere tibi, donec conteras eos.</ab>
        <ab xml:id="d1e843" n="25"> Sculptilia eorum igne combures: non concupisces argentum et
          aurum, de quibus facta sunt, neque assumes ex eis tibi quidquam, ne offendas, propterea
          quia abominatio est Domini tui : </ab>
        <ab xml:id="d1e846" n="26"> nec inferes quippiam ex idolo in domum tuam, ne fias anathema,
          sicut et illud est. Quasi spurcitiam detestaberis, et velut inquinamentum ac sordes
          abominationi habebis, quia anathema est.</ab>
      </div>
      <div xml:id="d1e850" type="chap" n="8">
        <ab xml:id="d1e852" n="1">Omne mandatum, quod ego praecipio tibi hodie, cave diligenter ut
          facias, ut possitis vivere, et multiplicemini, ingressique possideatis terram, pro qua
          juravit Dominus patribus vestris.</ab>
        <ab xml:id="d1e855" n="2">Et recordaberis cuncti itineris, per quod adduxit te Dominus Deus
          tuus quadraginta annis per desertum, ut affligeret te, atque tentaret, et nota fierent
          quae in tuo animo versabantur, utrum custodires mandata illius, an non.</ab>
        <ab xml:id="d1e858" n="3">Afflixit te penuria, et dedit tibi cibum manna, quod ignorabas tu
          et patres tui: ut ostenderet tibi quod non in solo pane vivat homo, sed in omni verbo
          quod egreditur de ore Dei.</ab>
        <ab xml:id="d1e861" n="4">Vestimentum tuum, quo operiebaris, nequaquam vetustate defecit,
          et pes tuus non est subtritus, en quadragesimus annus est : </ab>
        <ab xml:id="d1e864" n="5">ut recogites in corde tuo, quia sicut erudit filium suum homo,
          sic Dominus Deus tuus erudivit te,</ab>
        <ab xml:id="d1e868" n="6">ut custodias mandata Domini Dei tui, et ambules in viis ejus, et
          timeas eum.</ab>
        <ab xml:id="d1e871" n="7">Dominus enim Deus tuus introducet te in terram bonam, terram
          rivorum, aquarumque et fontium, in cujus campis et montibus erumpunt fluviorum abyssi
          : </ab>
        <ab xml:id="d1e874" n="8">terram frumenti, hordei ac vinearum, in qua ficus, et
          malogranata, et oliveta nascuntur: terram olei ac mellis,</ab>
        <ab xml:id="d1e877" n="9">ubi absque ulla penuria comedes panem tuum, et rerum omnium
          abundantia perfrueris: cujus lapides ferrum sunt, et de montibus ejus aeris metalla
          fodiuntur : </ab>
        <ab xml:id="d1e880" n="10"> ut cum comederis, et satiatus fueris, benedicas Domino Deo tuo
          pro terra optima, quam dedit tibi.
        </ab>
        <ab xml:id="d1e884" n="11"> Observa, et cave nequando obliviscaris Domini Dei tui, et
          negligas mandata ejus atque judicia et caeremonias, quas ego praecipio tibi hodie : </ab>
        <ab xml:id="d1e888" n="12"> ne postquam comederis et satiatus fueris, domos pulchras
          aedificaveris, et habitaveris in eis,</ab>
        <ab xml:id="d1e891" n="13"> habuerisque armenta boum, et ovium greges, argenti et auri,
          cunctarumque rerum copiam,</ab>
        <ab xml:id="d1e894" n="14"> elevetur cor tuum, et non reminiscaris Domini Dei tui, qui
          eduxit te de terra Aegypti, de domo servitutis,</ab>
        <ab xml:id="d1e897" n="15"> et ductor tuus fuit in solitudine magna atque terribili, in qua
          erat serpens flatu adurens, et scorpio, ac dipsas, et nullae omnino aquae: qui eduxit
          rivos de petra durissima,</ab>
        <ab xml:id="d1e900" n="16"> et cibavit te manna in solitudine, quod nescierunt patres tui.
          Et postquam afflixit ac probavit, ad extremum misertus est tui,</ab>
        <ab xml:id="d1e903" n="17"> ne diceres in corde tuo: Fortitudo mea, et robur manus meae,
          haec mihi omnia praestiterunt : </ab>
        <ab xml:id="d1e907" n="18"> sed recorderis Domini Dei tui, quod ipse vires tibi praebuerit,
          ut impleret pactum suum, super quo juravit patribus tuis, sicut praesens indicat
          dies.</ab>
        <ab xml:id="d1e910" n="19"> Sin autem oblitus Domini Dei tui, secutus fueris deos alienos,
          coluerisque illos et adoraveris: ecce nunc praedico tibi quod omnino dispereas.</ab>
        <ab xml:id="d1e913" n="20"> Sicut gentes, quas delevit Dominus in introitu tuo, ita et vos
          peribitis, si inobedientes fueritis voci Domini Dei vestri.</ab>
      </div>
      <div xml:id="d1e917" type="chap" n="9">
        <ab xml:id="d1e919" n="1">Audi, Israël: tu transgredieris hodie Jordanem, ut possideas
          nationes maximas et fortiores te, civitates ingentes, et ad caelum usque muratas,</ab>
        <ab xml:id="d1e922" n="2">populum magnum atque sublimem, filios Enacim, quos ipse vidisti
          et audisti, quibus nullus potest ex adverso resistere.</ab>
        <ab xml:id="d1e925" n="3">Scies ergo hodie quod Dominus Deus tuus ipse transibit ante te,
          ignis devorans atque consumens, qui conterat eos, et deleat atque disperdat ante faciem
          tuam velociter, sicut locutus est tibi : </ab>
        <ab xml:id="d1e928" n="4">ne dicas in corde tuo, cum deleverit eos Dominus Deus tuus in
          conspectu tuo: Propter justitiam meam introduxit me Dominus ut terram hanc possiderem,
          cum propter impietates suas istae deletae sint nationes.</ab>
        <ab xml:id="d1e931" n="5">Neque enim propter justitias tuas, et aequitatem cordis tui
          ingredieris, ut possideas terras earum: sed quia illae egerunt impie, introëunte te
          deletae sunt: et ut compleret verbum suum Dominus, quod sub juramento pollicitus est
          patribus tuis, Abraham, Isaac, et Jacob.</ab>
        <ab xml:id="d1e935" n="6">Scito ergo quod non propter justitias tuas Dominus Deus tuus
          dederit tibi terram hanc optimam in possessionem, cum durissimae cervicis sis populus.<pc
            ana="#pilcrow"/>
        </ab>
        <ab xml:id="d1e939" n="7">Memento, et ne obliviscaris, quomodo ad iracundiam provocaveris
          Dominum Deum tuum in solitudine. Ex eo die, quo egressus es ex Aegypto usque ad locum
          istum, semper adversum Dominum contendisti.</ab>
        <ab xml:id="d1e942" n="8">Nam et in Horeb provocasti eum, et iratus delere te voluit,</ab>
        <ab xml:id="d1e945" n="9">quando ascendi in montem, ut acciperem tabulas lapideas, tabulas
          pacti quod pepigit vobiscum Dominus: et perseveravi in monte quadraginta diebus ac
          noctibus, panem non comedens, et aquam non bibens.</ab>
        <ab xml:id="d1e948" n="10"> Deditque mihi Dominus duas tabulas lapideas scriptas digito Dei,
          et continentes omnia verba quae vobis locutus est in monte de medio ignis, quando concio
          populi congregata est.</ab>
        <ab xml:id="d1e951" n="11"> Cumque transissent quadraginta dies, et totidem noctes, dedit
          mihi Dominus duas tabulas lapideas, tabulas foederis,</ab>
        <ab xml:id="d1e955" n="12"> dixitque mihi: Surge, et descende hinc cito: quia populus
          tuus, quem eduxisti de Aegypto, deseruerunt velociter viam, quam demonstrasti eis,
          feceruntque sibi conflatile.</ab>
        <ab xml:id="d1e958" n="13"> Rursumque ait Dominus ad me: Cerno quod populus iste durae
          cervicis sit : </ab>
        <ab xml:id="d1e961" n="14"> dimitte me ut conteram eum, et deleam nomen ejus de sub caelo,
          et constituam te super gentem, quae hac major et fortior sit.
        </ab>
        <ab xml:id="d1e965" n="15"> Cumque de monte ardente descenderem, et duas tabulas foederis
          utraque tenerem manu,</ab>
        <ab xml:id="d1e968" n="16"> vidissemque vos peccasse Domino Deo vestro, et fecisse vobis
          vitulum conflatilem, ac deseruisse velociter viam ejus, quam vobis ostenderat : </ab>
        <ab xml:id="d1e971" n="17"> projeci tabulas de manibus meis, confregique eas in conspectu
          vestro.</ab>
        <ab xml:id="d1e975" n="18"> Et procidi ante Dominum sicut prius, quadraginta diebus et
          noctibus panem non comedens, et aquam non bibens, propter omnia peccata vestra quae
          gessistis contra Dominum, et eum ad iracundiam provocastis : </ab>
        <ab xml:id="d1e978" n="19"> timui enim indignationem et iram illius, qua adversum vos
          concitatus, delere vos voluit. Et exaudivit me Dominus etiam hac vice.</ab>
        <ab xml:id="d1e981" n="20"> Adversum Aaron quoque vehementer iratus, voluit eum conterere,
          et pro illo similiter deprecatus sum.</ab>
        <ab xml:id="d1e984" n="21"> Peccatum autem vestrum quod feceratis, id est, vitulum,
          arripiens, igne combussi, et in frusta comminuens, omninoque in pulverem redigens, projeci
          in torrentem, qui de monte descendit.</ab>
        <ab xml:id="d1e987" n="22"> In incendio quoque, et in tentatione, et in Sepulchris
          concupiscentiae provocastis Dominum : </ab>
        <ab xml:id="d1e990" n="23"> et quando misit vos de Cadesbarne, dicens: Ascendite, et
          possidete terram, quam dedi vobis, et contempsistis imperium Domini Dei vestri, et non
          credidistis ei, neque vocem ejus audire voluistis : </ab>
        <ab xml:id="d1e994" n="24"> sed semper fuistis rebelles a die qua nosse vos coepi.</ab>
        <ab xml:id="d1e997" n="25"> Et jacui coram Domino quadraginta diebus ac noctibus, quibus eum
          suppliciter deprecabar, ne deleret vos ut fuerat comminatus : </ab>
        <ab xml:id="d1e1000" n="26"> et orans dixi: Domine Deus, ne disperdas populum tuum, et
          haereditatem tuam, quam redemisti in magnitudine tua, quos eduxisti de Aegypto in manu
          forti.</ab>
        <ab xml:id="d1e1003" n="27"> Recordare servorum tuorum Abraham, Isaac, et Jacob: ne
          aspicias duritiam populi hujus, et impietatem atque peccatum : </ab>
        <ab xml:id="d1e1006" n="28"> ne forte dicant habitatores terrae, de qua eduxisti nos: Non
          poterat Dominus introducere eos in terram, quam pollicitus est eis, et oderat illos : 
          idcirco eduxit, ut interficeret eos in solitudine : </ab>
        <ab xml:id="d1e1009" n="29"> qui sunt populus tuus et haereditas tua, quos eduxisti in
          fortitudine tua magna, et in brachio tuo extento.</ab>
      </div>
      <div xml:id="d1e1013" type="chap" n="10">
        <ab xml:id="d1e1015" n="1">In tempore illo dixit Dominus ad me: Dola tibi duas tabulas
          lapideas, sicut priores fuerunt, et ascende ad me in montem: faciesque arcam
          ligneam,</ab>
        <ab xml:id="d1e1018" n="2">et scribam in tabulis verba quae fuerunt in his qui ante
          confregisti: ponesque eas in arca.</ab>
        <ab xml:id="d1e1021" n="3">Feci igitur arcam de lignis setim. Cumque dolassem duas tabulas
          lapideas instar priorum, ascendi in montem, habens eas in manibus.</ab>
        <ab xml:id="d1e1024" n="4">Scripsitque in tabulis, juxta id quod prius scripserat, verba
          decem, quae locutus est Dominus ad vos in monte de medio ignis, quando populus congregatus
          est: et dedit eas mihi.</ab>
        <ab xml:id="d1e1027" n="5">Reversusque de monte, descendi, et posui tabulas in arcam, quam
          feceram, quae hucusque ibi sunt, sicut mihi praecepit Dominus.</ab>
        <ab xml:id="d1e1031" n="6">Filii autem Israël moverunt castra ex Beroth filiorum Jacan in
          Mosera, ubi Aaron mortuus ac sepultus est, pro quo sacerdotio functus est Eleazar filius
          ejus.</ab>
        <ab xml:id="d1e1034" n="7">Inde venerunt in Gadgad: de quo loco profecti, castrametati
          sunt in Jetebatha, in terra aquarum atque torrentium.
        </ab>
        <ab xml:id="d1e1038" n="8">Eo tempore separavit tribum Levi, ut portaret arcam foederis
          Domini, et staret coram eo in ministerio, ac benediceret in nomine illius usque in
          praesentem diem.</ab>
        <ab xml:id="d1e1041" n="9">Quam ob rem non habuit Levi partem, neque possessionem cum
          fratribus suis: quia ipse Dominus possessio ejus est, sicut promisit ei Dominus Deus
          tuus.</ab>
        <ab xml:id="d1e1044" n="10"> Ego autem steti in monte, sicut prius, quadraginta diebus ac
          noctibus: exaudivitque me Dominus etiam hac vice, et te perdere noluit.</ab>
        <ab xml:id="d1e1047" n="11"> Dixitque mihi: Vade, et praecede populum, ut ingrediatur, et
          possideat terram, quam juravi patribus eorum ut traderem eis.
        </ab>
        <ab xml:id="d1e1052" n="12"> Et nunc Israël, quid Dominus Deus tuus petit a te, nisi ut
          timeas Dominum Deum tuum, et ambules in viis ejus, et diligas eum, ac servias Domino Deo
          tuo in toto corde tuo, et in tota anima tua : </ab>
        <ab xml:id="d1e1055" n="13"> custodiasque mandata Domini, et caeremonias ejus, quas ego
          hodie praecipio tibi, ut bene sit tibi ?</ab>
        <ab xml:id="d1e1058" n="14"> En Domini Dei tui caelum est, et caelum caeli, terra, et omnia
          quae in ea sunt : </ab>
        <ab xml:id="d1e1061" n="15"> et tamen patribus tuis conglutinatus est Dominus, et amavit
          eos, elegitque semen eorum post eos, id est, vos, de cunctis gentibus, sicut hodie
          comprobatur.</ab>
        <ab xml:id="d1e1064" n="16"> Circumcidite igitur praeputium cordis vestri, et cervicem
          vestram ne induretis amplius : </ab>
        <ab xml:id="d1e1067" n="17"> quia Dominus Deus vester ipse est Deus deorum, et Dominus
          dominantium, Deus magnus, et potens, et terribilis, qui personam non accipit, nec
          munera.</ab>
        <ab xml:id="d1e1071" n="18"> Facit judicium pupillo et viduae ; amat peregrinum, et dat ei
          victum atque vestitum.</ab>
        <ab xml:id="d1e1074" n="19"> Et vos ergo amate peregrinos, quia et ipsi fuistis advenae in
          terra Aegypti.</ab>
        <ab xml:id="d1e1077" n="20"> Dominum Deum tuum timebis, et ei soli servies: ipsi
          adhaerebis, jurabisque in nomine illius.</ab>
        <ab xml:id="d1e1080" n="21"> Ipse est laus tua, et Deus tuus, qui fecit tibi haec magnalia
          et terribilia, quae viderunt oculi tui.</ab>
        <ab xml:id="d1e1083" n="22"> In septuaginta animabus descenderunt patres tui in Aegyptum, et
          ecce nunc multiplicavit te Dominus Deus tuus sicut astra caeli.</ab>
      </div>
      <div xml:id="d1e1087" type="chap" n="11">
        <ab xml:id="d1e1089" n="1">Ama itaque Dominum Deum tuum, et observa praecepta ejus et
          caeremonias, judicia atque mandata, omni tempore.</ab>
        <ab xml:id="d1e1092" n="2">Cognoscite hodie quae ignorant filii vestri, qui non viderunt
          disciplinam Domini Dei vestri, magnalia ejus et robustam manum, extentumque brachium,</ab>
        <ab xml:id="d1e1095" n="3">signa et opera quae fecit in medio Aegypti Pharaoni regi, et
          universae terrae ejus,</ab>
        <ab xml:id="d1e1098" n="4">omnique exercitui Aegyptiorum, et equis ac curribus: quomodo
          operuerint eos aquae maris Rubri, cum vos persequerentur, et deleverit eos Dominus usque
          in praesentem diem : </ab>
        <ab xml:id="d1e1101" n="5">vobisque quae fecerit in solitudine donec veniretis ad hunc
          locum : </ab>
        <ab xml:id="d1e1105" n="6">et Dathan atque Abiron filiis Eliab, qui fuit filius Ruben : 
          quos aperto ore suo terra absorbuit, cum domibus et tabernaculis, et universa substantia
          eorum, quam habebant in medio Israël.
        </ab>
        <ab xml:id="d1e1109" n="7">Oculi vestri viderunt opera Domini magna quae fecit,</ab>
        <ab xml:id="d1e1112" n="8">ut custodiatis universa mandata illius, quae ego hodie praecipio
          vobis, et possitis introire, et possidere terram, ad quam ingredimini,</ab>
        <ab xml:id="d1e1115" n="9">multoque in ea vivatis tempore: quam sub juramento pollicitus
          est Dominus patribus vestris, et semini eorum, lacte et melle manantem.</ab>
        <ab xml:id="d1e1118" n="10"> Terra enim, ad quam ingrederis possidendam, non est sicut terra
          Aegypti, de qua existi, ubi jacto semine in hortorum morem aquae ducuntur irriguae : </ab>
        <ab xml:id="d1e1121" n="11"> sed montuosa est et campestris, de caelo expectans
          pluvias,</ab>
        <ab xml:id="d1e1125" n="12"> quam Dominus Deus tuus semper invisit, et oculi illius in ea
          sunt a principio anni usque ad finem ejus.</ab>
        <ab xml:id="d1e1128" n="13"> Si ergo obedieritis mandatis meis, quae ego hodie praecipio
          vobis, ut diligatis Dominum Deum vestrum, et serviatis ei in toto corde vestro, et in tota
          anima vestra : </ab>
        <ab xml:id="d1e1131" n="14"> dabit pluviam terrae vestrae temporaneam et serotinam, ut
          colligatis frumentum, et vinum, et oleum,</ab>
        <ab xml:id="d1e1134" n="15"> foenumque ex agris ad pascenda jumenta, et ut ipsi comedatis ac
          saturemini.</ab>
        <ab xml:id="d1e1137" n="16"> Cavete ne forte decipiatur cor vestrum, et recedatis a Domino,
          serviatisque diis alienis, et adoretis eos : </ab>
        <ab xml:id="d1e1140" n="17"> iratusque Dominus claudat caelum, et pluviae non descendant,
          nec terra det germen suum, pereatisque velociter de terra optima, quam Dominus daturus est
          vobis.</ab>
        <ab xml:id="d1e1144" n="18"> Ponite haec verba mea in cordibus et in animis vestris, et
          suspendite ea pro signo in manibus, et inter oculos vestros collocate.</ab>
        <ab xml:id="d1e1147" n="19"> Docete filios vestros ut illa meditentur: quando sederis in
          domo tua, et ambulaveris in via, et accubueris atque surrexeris.</ab>
        <ab xml:id="d1e1150" n="20"> Scribes ea super postes et januas domus tuae,</ab>
        <ab xml:id="d1e1153" n="21"> ut multiplicentur dies tui, et filiorum tuorum in terra, quam
          juravit Dominus patribus tuis, ut daret eis quamdiu caelum imminet terrae.<pc
            ana="#pilcrow"/>
        </ab>
        <ab xml:id="d1e1157" n="22"> Si enim custodieritis mandata quae ego praecipio vobis, et
          feceritis ea, ut diligatis Dominum Deum vestrum, et ambuletis in omnibus viis ejus,
          adhaerentes ei,</ab>
        <ab xml:id="d1e1160" n="23"> disperdet Dominus omnes gentes istas ante faciem vestram, et
          possidebitis eas, quae majores et fortiores vobis sunt.</ab>
        <ab xml:id="d1e1164" n="24"> Omnis locus, quem calcaverit pes vester, vester erit. A
          deserto, et a Libano, a flumine magno Euphrate usque ad mare occidentale erunt termini
          vestri.</ab>
        <ab xml:id="d1e1167" n="25"> Nullus stabit contra vos: terrorem vestrum et formidinem dabit
          Dominus Deus vester super omnem terram quam calcaturi estis, sicut locutus est vobis.</ab>
        <ab xml:id="d1e1170" n="26"> En propono in conspectu vestro hodie benedictionem et
          maledictionem : </ab>
        <ab xml:id="d1e1173" n="27"> benedictionem, si obedieritis mandatis Domini Dei vestri, quae
          ego hodie praecipio vobis : </ab>
        <ab xml:id="d1e1176" n="28"> maledictionem, si non obedieritis mandatis Domini Dei vestri,
          sed recesseritis de via, quam ego nunc ostendo vobis, et ambulaveritis post deos alienos,
          quos ignoratis.</ab>
        <ab xml:id="d1e1179" n="29"> Cum vero introduxerit te Dominus Deus tuus in terram, ad quam
          pergis habitandam, pones benedictionem super montem Garizim, maledictionem super montem
          Hebal : </ab>
        <ab xml:id="d1e1183" n="30"> qui sunt trans Jordanem, post viam quae vergit ad solis
          occubitum in terra Chananaei, qui habitat in campestribus contra Galgalam, quae est juxta
          vallem tendentem et intrantem procul.</ab>
        <ab xml:id="d1e1186" n="31"> Vos enim transibitis Jordanem, ut possideatis terram quam
          Dominus Deus vester daturus est vobis, ut habeatis et possideatis illam.</ab>
        <ab xml:id="d1e1189" n="32"> Videte ergo ut impleatis caeremonias atque judicia, quae ego
          hodie ponam in conspectu vestro.</ab>
      </div>
      <div xml:id="d1e1194" type="chap" n="12">
        <ab xml:id="d1e1196" n="1">Haec sunt praecepta atque judicia, quae facere debetis in terra,
          quam Dominus Deus patrum tuorum daturus est tibi, ut possideas eam cunctis diebus, quibus
          super humum gradieris.</ab>
        <ab xml:id="d1e1199" n="2">Subvertite omnia loca, in quibus coluerunt gentes, quas
          possessuri estis, deos suos super montes excelsos, et colles, et subter omne lignum
          frondosum.</ab>
        <ab xml:id="d1e1202" n="3">Dissipate aras eorum, et confringite statuas: lucos igne
          comburite, et idola comminuite: disperdite nomina eorum de locis illis.</ab>
        <ab xml:id="d1e1205" n="4">Non facietis ita Domino Deo vestro : </ab>
        <ab xml:id="d1e1208" n="5">sed ad locum, quem elegerit Dominus Deus vester de cunctis
          tribubus vestris, ut ponat nomen suum ibi, et habitet in eo, venietis : </ab>
        <ab xml:id="d1e1212" n="6">et offeretis in loco illo holocausta et victimas vestras,
          decimas et primitias manuum vestrarum, et vota atque donaria, primogenita boum et
          ovium.</ab>
        <ab xml:id="d1e1215" n="7">Et comedetis ibi in conspectu Domini Dei vestri: ac laetabimini
          in cunctis, ad quae miseritis manum vos et domus vestrae, in quibus benedixerit vobis
          Dominus Deus vester.</ab>
        <ab xml:id="d1e1218" n="8">Non facietis ibi quae nos hic facimus hodie, singuli quod sibi
          rectum videtur : </ab>
        <ab xml:id="d1e1221" n="9">neque enim usque in praesens tempus venistis ad requiem, et
          possessionem, quam Dominus Deus vester daturus est vobis.</ab>
        <ab xml:id="d1e1224" n="10"> Transibitis Jordanem, et habitabitis in terra, quam Dominus
          Deus vester daturus est vobis, ut requiescatis a cunctis hostibus per circuitum: et
          absque ullo timore habitetis</ab>
        <ab xml:id="d1e1227" n="11"> in loco, quem elegerit Dominus Deus vester, ut sit nomen ejus
          in eo: illuc omnia, quae praecipio, conferetis, holocausta, et hostias, ac decimas, et
          primitias manuum vestrarum: et quidquid praecipuum est in muneribus, quae vovebitis
          Domino.</ab>
        <ab xml:id="d1e1231" n="12"> Ibi epulabimini coram Domino Deo vestro, vos et filii ac filiae
          vestrae, famuli et famulae, atque Levites qui in urbibus vestris commoratur: neque enim
          habet aliam partem et possessionem inter vos.</ab>
        <ab xml:id="d1e1234" n="13"> Cave ne offeras holocausta tua in omni loco, quem videris
          : </ab>
        <ab xml:id="d1e1237" n="14"> sed in eo, quem elegerit Dominus, in una tribuum tuarum offeres
          hostias, et facies quaecumque praecipio tibi.
        </ab>
        <ab xml:id="d1e1241" n="15"> Sin autem comedere volueris, et te esus carnium delectaverit,
          occide, comede juxta benedictionem Domini Dei tui, quam dedit tibi in urbibus tuis: sive
          immundum fuerit, hoc est, maculatum et debile: sive mundum, hoc est, integrum et sine
          macula, quod offerri licet, sicut capream et cervum, comedes : </ab>
        <ab xml:id="d1e1244" n="16"> absque esu dumtaxat sanguinis, quem super terram quasi aquam
          effundes.</ab>
        <ab xml:id="d1e1247" n="17"> Non poteris comedere in oppidis tuis decimam frumenti, et vini,
          et olei tui, primogenita armentorum et pecorum, et omnia quae voveris, et sponte offerre
          volueris, et primitias manuum tuarum : </ab>
        <ab xml:id="d1e1251" n="18"> sed coram Domino Deo tuo comedes ea in loco, quem elegerit
          Dominus Deus tuus, tu et filius tuus, et filia tua, et servus et famula, atque Levites qui
          manet in urbibus tuis: et laetaberis et reficieris coram Domino Deo tuo in cunctis ad
          quae extenderis manum tuam.</ab>
        <ab xml:id="d1e1254" n="19"> Cave ne derelinquas Levitem in omni tempore quo versaris in
          terra.</ab>
        <ab xml:id="d1e1257" n="20"> Quando dilataverit Dominus Deus tuus terminos tuos, sicut
          locutus est tibi, et volueris vesci carnibus, quas desiderat anima tua : </ab>
        <ab xml:id="d1e1260" n="21"> locus autem, quem elegerit Dominus Deus tuus ut sit nomen ejus
          ibi, si procul fuerit, occides de armentis et pecoribus, quae habueris, sicut praecepi
          tibi, et comedes in oppidis tuis, ut tibi placet.</ab>
        <ab xml:id="d1e1263" n="22"> Sicut comeditur caprea et cervus, ita vesceris eis: et mundus
          et immundus in commune vescentur.</ab>
        <ab xml:id="d1e1266" n="23"> Hoc solum cave, ne sanguinem comedas: sanguis enim eorum pro
          anima est, et idcirco non debes animam comedere cum carnibus : </ab>
        <ab xml:id="d1e1270" n="24"> sed super terram fundes quasi aquam,</ab>
        <ab xml:id="d1e1273" n="25"> ut bene sit tibi et filiis tuis post te, cum feceris quod
          placet in conspectu Domini.</ab>
        <ab xml:id="d1e1276" n="26"> Quae autem sanctificaveris, et voveris Domino, tolles, et
          venies ad locum, quem elegerit Dominus : </ab>
        <ab xml:id="d1e1279" n="27"> et offeres oblationes tuas carnem et sanguinem super altare
          Domini Dei tui: sanguinem hostiarum fundes in altari ; carnibus autem ipse vesceris.</ab>
        <ab xml:id="d1e1282" n="28"> Observa et audi omnia quae ego praecipio tibi, ut bene sit tibi
          et filiis tuis post te in sempiternum, cum feceris quod bonum est et placitum in conspectu
          Domini Dei tui.</ab>
        <ab xml:id="d1e1285" n="29"> Quando disperdiderit Dominus Deus tuus ante faciem tuam gentes,
          ad quas ingredieris possidendas, et possederis eas, atque habitaveris in terra earum
          : </ab>
        <ab xml:id="d1e1289" n="30"> cave ne imiteris eas, postquam te fuerint introëunte subversae,
          et requiras caeremonias earum, dicens: Sicut coluerunt gentes istae deos suos, ita et ego
          colam.</ab>
        <ab xml:id="d1e1292" n="31"> Non facies similiter Domino Deo tuo. Omnes enim abominationes,
          quas aversatur Dominus, fecerunt diis suis, offerentes filios et filias, et comburentes
          igni.</ab>
        <ab xml:id="d1e1295" n="32"> Quod praecipio tibi, hoc tantum facito Domino: nec addas
          quidquam, nec minuas.</ab>
      </div>
      <div xml:id="d1e1299" type="chap" n="13">
        <ab xml:id="d1e1301" n="1">Si surrexerit in medio tui prophetes, aut qui somnium vidisse se
          dicat, et praedixerit signum atque portentum,</ab>
        <ab xml:id="d1e1304" n="2">et evenerit quod locutus est, et dixerit tibi: Eamus, et
          sequamur deos alienos quos ignoras, et serviamus eis : </ab>
        <ab xml:id="d1e1307" n="3">non audies verba prophetae illius aut somniatoris: quia tentat
          vos Dominus Deus vester, ut palam fiat utrum diligatis eum an non, in toto corde, et in
          tota anima vestra.</ab>
        <ab xml:id="d1e1310" n="4">Dominum Deum vestrum sequimini, et ipsum timete, et mandata
          illius custodite, et audite vocem ejus: ipsi servietis, et ipsi adhaerebitis.</ab>
        <ab xml:id="d1e1313" n="5">Propheta autem ille aut fictor somniorum interficietur: quia
          locutus est ut vos averteret a Domino Deo vestro, qui eduxit vos de terra Aegypti, et
          redemit vos de domo servitutis: ut errare te faceret de via, quam tibi praecepit Dominus
          Deus tuus: et auferes malum de medio tui.</ab>
        <ab xml:id="d1e1317" n="6">Si tibi voluerit persuadere frater tuus filius matris tuae, aut
          filius tuus vel filia, sive uxor quae est in sinu tuo, aut amicus, quem diligis ut animam
          tuam, clam dicens: Eamus, et serviamus diis alienis, quos ignoras tu, et patres tui,</ab>
        <ab xml:id="d1e1320" n="7">cunctarum in circuitu gentium, quae juxta vel procul sunt, ab
          initio usque ad finem terrae,</ab>
        <ab xml:id="d1e1323" n="8">non acquiescas ei, nec audias, neque parcat ei oculus tuus ut
          miserearis et occultes eum,</ab>
        <ab xml:id="d1e1326" n="9">sed statim interficies: sit primum manus tua super eum, et
          postea omnis populus mittat manum.</ab>
        <ab xml:id="d1e1329" n="10"> Lapidibus obrutus necabitur: quia voluit te abstrahere a
          Domino Deo tuo, qui eduxit te de terra Aegypti, de domo servitutis : </ab>
        <ab xml:id="d1e1332" n="11"> ut omnis Israël audiens timeat, et nequaquam ultra faciat
          quippiam hujus rei simile.
        </ab>
        <ab xml:id="d1e1337" n="12"> Si audieris in una urbium tuarum, quas Dominus Deus tuus dabit
          tibi ad habitandum, dicentes aliquos : </ab>
        <ab xml:id="d1e1340" n="13"> Egressi sunt filii Belial de medio tui, et averterunt
          habitatores urbis suae, atque dixerunt: Eamus, et serviamus diis alienis quos ignoratis
          : </ab>
        <ab xml:id="d1e1343" n="14"> quaere sollicite et diligenter, rei veritate perspecta, si
          inveneris certum esse quod dicitur, et abominationem hanc opere perpetratam,</ab>
        <ab xml:id="d1e1346" n="15"> statim percuties habitatores urbis illius in ore gladii, et
          delebis eam ac omnia quae in illa sunt, usque ad pecora.</ab>
        <ab xml:id="d1e1349" n="16"> Quidquid etiam supellectilis fuerit, congregabis in medio
          platearum ejus, et cum ipsa civitate succendes, ita ut universa consumas Domino Deo tuo,
          et sit tumulus sempiternus. Non aedificabitur amplius,</ab>
        <ab xml:id="d1e1352" n="17"> et non adhaerebit de illo anathemate quidquam in manu tua: ut
          avertatur Dominus ab ira furoris sui, et misereatur tui, multiplicetque te sicut juravit
          patribus tuis,</ab>
        <ab xml:id="d1e1356" n="18"> quando audieris vocem Domini Dei tui custodiens omnia praecepta
          ejus, quae ego praecipio tibi hodie, ut facias quod placitum est in conspectu Domini Dei
          tui.</ab>
      </div>
      <div xml:id="d1e1360" type="chap" n="14">
        <ab xml:id="d1e1362" n="1">Filii estote Domini Dei vestri: non vos incidetis, nec facietis
          calvitium super mortuo : </ab>
        <ab xml:id="d1e1365" n="2">quoniam populus sanctus es Domino Deo tuo, et te elegit ut sis
          ei in populum peculiarem de cunctis gentibus, quae sunt super terram.</ab>
        <ab xml:id="d1e1368" n="3">Ne comedatis quae immunda sunt.</ab>
        <ab xml:id="d1e1371" n="4">Hoc est animal quod comedere debetis: bovem, et ovem, et
          capram,</ab>
        <ab xml:id="d1e1374" n="5">cervum et capream, bubalum, tragelaphum, pygargum, orygem,
          camelopardalum.</ab>
        <ab xml:id="d1e1378" n="6">Omne animal, quod in duas partes findit ungulam, et ruminat,
          comedetis.</ab>
        <ab xml:id="d1e1381" n="7">De his autem, quae ruminant, et ungulam non findunt, comedere
          non debetis, ut camelum, leporem, choerogryllum: haec, quia ruminant et non dividunt
          ungulam, immunda erunt vobis.</ab>
        <ab xml:id="d1e1384" n="8">Sus quoque, quoniam dividat ungulam et non ruminat, immunda
          erit. Carnibus eorum non vescemini, et cadavera non tangetis.</ab>
        <ab xml:id="d1e1387" n="9">Haec comedetis ex omnibus quae morantur in aquis: quae habent
          pinnulas et squamas, comedite : </ab>
        <ab xml:id="d1e1390" n="10"> quae absque pinnulis et squamis sunt, ne comedatis, quia
          immunda sunt.</ab>
        <ab xml:id="d1e1393" n="11"> Omnes aves mundas comedite.</ab>
        <ab xml:id="d1e1397" n="12"> Immundas ne comedatis: aquilam scilicet, et gryphem, et
          haliaeetum,</ab>
        <ab xml:id="d1e1400" n="13"> ixion et vulturem ac milvum juxta genus suum : </ab>
        <ab xml:id="d1e1403" n="14"> et omne corvini generis,</ab>
        <ab xml:id="d1e1406" n="15"> et struthionem, ac noctuam, et larum, atque accipitrem juxta
          genus suum : </ab>
        <ab xml:id="d1e1409" n="16"> herodium ac cygnum, et ibin,</ab>
        <ab xml:id="d1e1412" n="17"> ac mergulum, porphyrionem, et nycticoracem,</ab>
        <ab xml:id="d1e1416" n="18"> onocrotalum, et charadrium, singula in genere suo: upupam
          quoque et vespertilionem.</ab>
        <ab xml:id="d1e1419" n="19"> Et omne quod reptat et pennulas habet, immundum erit, et non
          comedetur.</ab>
        <ab xml:id="d1e1422" n="20"> Omne quod mundum est, comedite.</ab>
        <ab xml:id="d1e1425" n="21"> Quidquid autem morticinum est, ne vescamini ex eo. Peregrino,
          qui intra portas tuas est, da ut comedat, aut vende ei: quia tu populus sanctus Domini
          Dei tui es. Non coques haedum in lacte matris suae.
        </ab>
        <ab xml:id="d1e1429" n="22"> Decimam partem separabis de cunctis fructibus tuis qui
          nascuntur in terra per annos singulos,</ab>
        <ab xml:id="d1e1432" n="23"> et comedes in conspectu Domini Dei tui in loco quem elegerit,
          ut in eo nomen illius invocetur, decimam frumenti tui, et vini, et olei, et primogenita de
          armentis et ovibus tuis: ut discas timere Dominum Deum tuum omni tempore.</ab>
        <ab xml:id="d1e1436" n="24"> Cum autem longior fuerit via, et locus quem elegerit Dominus
          Deus tuus, tibique benedixerit, nec potueris ad eum haec cuncta portare,</ab>
        <ab xml:id="d1e1439" n="25"> vendes omnia, et in pretium rediges, portabisque manu tua, et
          proficisceris ad locum quem elegerit Dominus Deus tuus : </ab>
        <ab xml:id="d1e1442" n="26"> et emes ex eadem pecunia quidquid tibi placuerit, sive ex
          armentis, sive ex ovibus, vinum quoque et siceram, et omne quod desiderat anima tua: et
          comedes coram Domino Deo tuo, et epulaberis tu et domus tua : </ab>
        <ab xml:id="d1e1445" n="27"> et Levites qui intra portas tuas est, cave ne derelinquas eum,
          quia non habet aliam partem in possessione tua.</ab>
        <ab xml:id="d1e1448" n="28"> Anno tertio separabis aliam decimam ex omnibus quae nascuntur
          tibi eo tempore, et repones intra januas tuas.</ab>
        <ab xml:id="d1e1451" n="29"> Venietque Levites qui aliam non habet partem nec possessionem
          tecum, et peregrinus ac pupillus et vidua, qui intra portas tuas sunt, et comedent et
          saturabuntur: ut benedicat tibi Dominus Deus tuus in cunctis operibus manuum tuarum quae
          feceris.</ab>
      </div>
      <div xml:id="d1e1455" type="chap" n="15">
        <ab xml:id="d1e1457" n="1">Septimo anno facies remissionem,</ab>
        <ab xml:id="d1e1460" n="2">quae hoc ordine celebrabitur. Cui debetur aliquid ab amico vel
          proximo ac fratre suo, repetere non poterit, quia annus remissionis est Domini.</ab>
        <ab xml:id="d1e1463" n="3">A peregrino et advena exiges: civem et propinquum repetendi non
          habebis potestatem.</ab>
        <ab xml:id="d1e1466" n="4">Et omnino indigens et mendicus non erit inter vos: ut benedicat
          tibi Dominus Deus tuus in terra, quam traditurus est tibi in possessionem.</ab>
        <ab xml:id="d1e1469" n="5">Si tamen audieris vocem Domini Dei tui, et custodieris universa
          quae jussit, et quae ego hodie praecipio tibi, benedicet tibi, ut pollicitus est.</ab>
        <ab xml:id="d1e1473" n="6">Foenerabis gentibus multis, et ipse a nullo accipies mutuum.
          Dominaberis nationibus plurimis, et tui nemo dominabitur.
        </ab>
        <ab xml:id="d1e1477" n="7">Si unus de fratribus tuis, qui morantur intra portas civitatis
          tuae in terra quam Dominus Deus tuus daturus est tibi, ad paupertatem venerit, non
          obdurabis cor tuum, nec contrahes manum,</ab>
        <ab xml:id="d1e1480" n="8">sed aperies eam pauperi, et dabis mutuum, quo eum indigere
          perspexeris.</ab>
        <ab xml:id="d1e1483" n="9">Cave ne forte subrepat tibi impia cogitatio, et dicas in corde
          tuo: Appropinquat septimus annus remissionis: et avertas oculos tuos a paupere fratre
          tuo, nolens ei quod postulat mutuum commodare: ne clamet contra te ad Dominum, et fiat
          tibi in peccatum.</ab>
        <ab xml:id="d1e1486" n="10"> Sed dabis ei: nec ages quippiam callide in ejus necessitatibus
          sublevandis, ut benedicat tibi Dominus Deus tuus in omni tempore, et in cunctis ad quae
          manum miseris.</ab>
        <ab xml:id="d1e1489" n="11"> Non deerunt pauperes in terra habitationis tuae: idcirco ego
          praecipio tibi, ut aperias manum fratri tuo egeno et pauperi, qui tecum versatur in
            terra.
        </ab>
        <ab xml:id="d1e1494" n="12"> Cum tibi venditus fuerit frater tuus Hebraeus aut Hebraea, et
          sex annis servierit tibi, in septimo anno dimittes eum liberum : </ab>
        <ab xml:id="d1e1497" n="13"> et quem libertate donaveris, nequaquam vacuum abire patieris
          : </ab>
        <ab xml:id="d1e1500" n="14"> sed dabis viaticum de gregibus, et de area, et torculari tuo,
          quibus Dominus Deus tuus benedixerit tibi.</ab>
        <ab xml:id="d1e1503" n="15"> Memento quod et ipse servieris in terra Aegypti, et liberaverit
          te Dominus Deus tuus, et idcirco ego nunc praecipio tibi.</ab>
        <ab xml:id="d1e1506" n="16"> Sin autem dixerit: Nolo egredi: eo quod diligat te, et domum
          tuam, et bene sibi apud te esse sentiat : </ab>
        <ab xml:id="d1e1509" n="17"> assumes subulam, et perforabis aurem ejus in janua domus tuae,
          et serviet tibi usque in aeternum. Ancillae quoque similiter facies.</ab>
        <ab xml:id="d1e1513" n="18"> Non avertas ab eis oculos tuos, quando dimiseris eos liberos,
          quoniam juxta mercedem mercenarii per sex annos servivit tibi: ut benedicat tibi Dominus
          Deus tuus in cunctis operibus quae agis.
        </ab>
        <ab xml:id="d1e1517" n="19"> De primogenitis, quae nascuntur in armentis, et in ovibus tuis,
          quidquid est sexus masculini, sanctificabis Domino Deo tuo. Non operaberis in primogenito
          bovis, et non tondebis primogenita ovium.</ab>
        <ab xml:id="d1e1520" n="20"> In conspectu Domini Dei tui comedes ea per annos singulos in
          loco quem elegerit Dominus, tu et domus tua.</ab>
        <ab xml:id="d1e1523" n="21"> Sin autem habuerit maculam, vel claudum fuerit, vel caecum, aut
          in aliqua parte deforme vel debile, non immolabitur Domino Deo tuo : </ab>
        <ab xml:id="d1e1526" n="22"> sed intra portas urbis tuae comedes illud: tam mundus quam
          immundus similiter vescentur eis, quasi caprea et cervo.</ab>
        <ab xml:id="d1e1529" n="23"> Hoc solum observabis, ut sanguinem eorum non comedas, sed
          effundes in terram quasi aquam.</ab>
      </div>
      <div xml:id="d1e1533" type="chap" n="16">
        <ab xml:id="d1e1535" n="1">Observa mensem novarum frugum, et verni primum temporis, ut
          facias Phase Domino Deo tuo: quoniam in isto mense eduxit te Dominus Deus tuus de Aegypto
          nocte.</ab>
        <ab xml:id="d1e1538" n="2">Immolabisque Phase Domino Deo tuo de ovibus, et de bobus, in
          loco quem elegerit Dominus Deus tuus, ut habitet nomen ejus ibi.</ab>
        <ab xml:id="d1e1541" n="3">Non comedes in eo panem fermentatum: septem diebus comedes
          absque fermento afflictionis panem, quoniam in pavore egressus es de Aegypto: ut
          memineris diei egressionis tuae de Aegypto, omnibus diebus vitae tuae.</ab>
        <ab xml:id="d1e1544" n="4">Non apparebit fermentum in omnibus terminis tuis septem diebus,
          et non remanebit de carnibus ejus, quod immolatum est vespere in die primo, usque
          mane.</ab>
        <ab xml:id="d1e1547" n="5">Non poteris immolare Phase in qualibet urbium tuarum, quas
          Dominus Deus tuus daturus est tibi,</ab>
        <ab xml:id="d1e1551" n="6">sed in loco quem elegerit Dominus Deus tuus, ut habitet nomen
          ejus ibi: immolabis Phase vespere ad solis occasum, quando egressus es de Aegypto.</ab>
        <ab xml:id="d1e1554" n="7">Et coques, et comedes in loco quem elegerit Dominus Deus tuus,
          maneque consurgens vades in tabernacula tua.</ab>
        <ab xml:id="d1e1557" n="8">Sex diebus comedes azyma: et in die septima, quia collecta est
          Domini Dei tui, non facies opus.
        </ab>
        <ab xml:id="d1e1561" n="9">Septem hebdomadas numerabis tibi ab ea die qua falcem in segetem
          miseris.</ab>
        <ab xml:id="d1e1564" n="10"> Et celebraris diem festum hebdomadarum Domino Deo tuo,
          oblationem spontaneam manus tuae, quam offeres juxta benedictionem Domini Dei tui : </ab>
        <ab xml:id="d1e1567" n="11"> et epulaberis coram Domino Deo tuo, tu, filius tuus et filia
          tua, servus tuus et ancilla tua, et Levites qui est intra portas tuas, advena ac pupillus
          et vidua, qui morantur vobiscum: in loco quem elegerit Dominus Deus tuus, ut habitet
          nomen ejus ibi.</ab>
        <ab xml:id="d1e1571" n="12"> Et recordaberis quoniam servus fueris in Aegypto: custodiesque
          ac facies quae praecepta sunt.
        </ab>
        <ab xml:id="d1e1575" n="13"> Solemnitatem quoque tabernaculorum celebrabis per septem dies,
          quando collegeris de area et torculari fruges tuas : </ab>
        <ab xml:id="d1e1578" n="14"> et epulaberis in festivitate tua, tu, filius tuus et filia,
          servus tuus et ancilla, Levites quoque et advena, pupillus et vidua qui intra portas tuas
          sunt.</ab>
        <ab xml:id="d1e1581" n="15"> Septem diebus Domino Deo tuo festa celebrabis in loco quem
          elegerit Dominus: benedicetque tibi Dominus Deus tuus in cunctis frugibus tuis, et in
          omni opere manuum tuarum, erisque in laetitia.</ab>
        <ab xml:id="d1e1584" n="16"> Tribus vicibus per annum apparebit omne masculinum tuum in
          conspectu Domini Dei tui in loco quem elegerit: in solemnitate azymorum, in solemnitate
          hebdomadarum, et in solemnitate tabernaculorum. Non apparebit ante Dominum vacuus : </ab>
        <ab xml:id="d1e1587" n="17"> sed offeret unusquisque secundum quod habuerit juxta
          benedictionem Domini Dei sui, quam dederit ei.
        </ab>
        <ab xml:id="d1e1592" n="18"> Judices et magistros constitues in omnibus portis tuis, quas
          Dominus Deus tuus dederit tibi, per singulas tribus tuas: ut judicent populum justo
          judicio,</ab>
        <ab xml:id="d1e1595" n="19"> nec in alteram partem declinent. Non accipies personam, nec
          munera: quia munera excaecant oculos sapientum, et mutant verba justorum.</ab>
        <ab xml:id="d1e1598" n="20"> Juste quod justum est persequeris: ut vivas, et possideas
          terram, quam Dominus Deus tuus dederit tibi.
        </ab>
        <ab xml:id="d1e1602" n="21"> Non plantabis lucum, et omnem arborem juxta altare Domini Dei
          tui.</ab>
        <ab xml:id="d1e1605" n="22"> Nec facies tibi, neque constitues statuam: quae odit Dominus
          Deus tuus.</ab>
      </div>
      <div xml:id="d1e1609" type="chap" n="17">
        <ab xml:id="d1e1611" n="1">Non immolabis Domino Deo tuo ovem, et bovem, in quo est macula,
          aut quippiam vitii: quia abominatio est Domino Deo tuo.</ab>
        <ab xml:id="d1e1614" n="2">Cum reperti fuerint apud te intra unam portarum tuarum, quas
          Dominus Deus tuus dabit tibi, vir aut mulier qui faciant malum in conspectu Domini Dei
          tui, et transgrediantur pactum illius,</ab>
        <ab xml:id="d1e1617" n="3">ut vadant et servant diis alienis, et adorent eos, solem et
          lunam, et omnem militiam caeli, quae non praecepi : </ab>
        <ab xml:id="d1e1620" n="4">et hoc tibi fuerit nuntiatum, audiensque inquisieris diligenter
          et verum esse repereris, et abominatio facta est in Israël : </ab>
        <ab xml:id="d1e1623" n="5">educes virum ac mulierem, qui rem sceleratissimam perpetrarunt,
          ad portas civitatis tuae, et lapidibus obruentur.</ab>
        <ab xml:id="d1e1627" n="6">In ore duorum aut trium testium peribit qui interficietur. Nemo
          occidatur, uno contra se dicente testimonium.</ab>
        <ab xml:id="d1e1630" n="7">Manus testium prima interficiet eum, et manus reliqui populi
          extrema mittetur: ut auferas malum de medio tui.
        </ab>
        <ab xml:id="d1e1634" n="8">Si difficile et ambiguum apud te judicium esse perspexeris inter
          sanguinem et sanguinem, causam et causam, lepram et lepram: et judicum intra portas tuas
          videris verba variari: surge, et ascende ad locum, quem elegerit Dominus Deus tuus.</ab>
        <ab xml:id="d1e1637" n="9">Veniesque ad sacerdotes Levitici generis, et ad judicem qui
          fuerit illo tempore: quaeresque ab eis, qui indicabunt tibi judicii veritatem.</ab>
        <ab xml:id="d1e1640" n="10"> Et facies quodcumque dixerint qui praesunt loco quem elegerit
          Dominus, et docuerint te</ab>
        <ab xml:id="d1e1643" n="11"> juxta legem ejus, sequerisque sententiam eorum, nec declinabis
          ad dexteram neque ad sinistram.</ab>
        <ab xml:id="d1e1647" n="12"> Qui autem superbierit, nolens obedire sacerdotis imperio, qui
          eo tempore ministrat Domino Deo tuo, et decreto judicis, morietur homo ille, et auferes
          malum de Israël : </ab>
        <ab xml:id="d1e1650" n="13"> cunctusque populus audiens timebit, ut nullus deinceps
          intumescat superbia.
        </ab>
        <ab xml:id="d1e1654" n="14"> Cum ingressus fueris terram, quam Dominus Deus tuus dabit tibi,
          et possederis eam, habitaverisque in illa, et dixeris: Constituam super me regem, sicut
          habent omnes per circuitum nationes : </ab>
        <ab xml:id="d1e1657" n="15"> eum constitues, quem Dominus Deus tuus elegerit de numero
          fratrum tuorum. Non poteris alterius gentis hominem regem facere, qui non sit frater
          tuus.</ab>
        <ab xml:id="d1e1660" n="16"> Cumque fuerit constitutus, non multiplicabit sibi equos, nec
          reducet populum in Aegyptum, equitatus numero sublevatus, praesertim cum Dominus
          praeceperit vobis ut nequaquam amplius per eamdem viam revertamini.</ab>
        <ab xml:id="d1e1663" n="17"> Non habebit uxores plurimas, quae alliciant animum ejus, neque
          argenti et auri immensa pondera.</ab>
        <ab xml:id="d1e1667" n="18"> Postquam autem sederit in solio regni sui, describet sibi
          Deuteronomium legis hujus in volumine, accipiens exemplar a sacerdotibus Leviticae
          tribus,</ab>
        <ab xml:id="d1e1670" n="19"> et habebit secum, legetque illud omnibus diebus vitae suae, ut
          discat timere Dominum Deum suum, et custodire verba et caeremonias ejus, quae in lege
          praecepta sunt.</ab>
        <ab xml:id="d1e1673" n="20"> Nec elevetur cor ejus in superbiam super fratres suos, neque
          declinet in partem dexteram vel sinistram, ut longo tempore regnet ipse et filii ejus
          super Israël.</ab>
      </div>
      <div xml:id="d1e1678" type="chap" n="18">
        <ab xml:id="d1e1680" n="1">Non habebunt sacerdotes et Levitae, et omnes qui de eadem tribu
          sunt, partem et haereditatem cum reliquo Israël, quia sacrificia Domini, et oblationes
          ejus comedent,</ab>
        <ab xml:id="d1e1683" n="2">et nihil aliud accipient de possessione fratrum suorum: Dominus
          enim ipse est haereditas eorum, sicut locutus est illis.</ab>
        <ab xml:id="d1e1686" n="3">Hoc erit judicium sacerdotum a populo, et ab his qui offerunt
          victimas: sive bovem, sive ovem immolaverint, dabunt sacerdoti armum ac ventriculum
          : </ab>
        <ab xml:id="d1e1689" n="4">primitias frumenti, vini, et olei, et lanarum partem ex ovium
          tonsione.</ab>
        <ab xml:id="d1e1692" n="5">Ipsum enim elegit Dominus Deus tuus de cunctis tribubus tuis, ut
          stet, et ministret nomini Domini, ipse, et filii ejus in sempiternum.</ab>
        <ab xml:id="d1e1696" n="6">Si exierit Levites ex una urbium tuarum ex omni Israël in qua
          habitat, et voluerit venire, desiderans locum quem elegerit Dominus,</ab>
        <ab xml:id="d1e1699" n="7">ministrabit in nomine Domini Dei sui, sicut omnes fratres ejus
          Levitae, qui stabunt eo tempore coram Domino.</ab>
        <ab xml:id="d1e1702" n="8">Partem ciborum eamdem accipiet, quam et ceteri: excepto eo,
          quod in urbe sua ex paterna ei successione debetur.
        </ab>
        <ab xml:id="d1e1706" n="9">Quando ingressus fueris terram, quam Dominus Deus tuus dabit
          tibi, cave ne imitari velis abominationes illarum gentium.</ab>
        <ab xml:id="d1e1709" n="10"> Nec inveniatur in te qui lustret filium suum, aut filiam,
          ducens per ignem: aut qui ariolos sciscitetur, et observet somnia atque auguria, nec sit
          maleficus,</ab>
        <ab xml:id="d1e1712" n="11"> nec incantator, nec qui pythones consulat, nec divinos, aut
          quaerat a mortuis veritatem.</ab>
        <ab xml:id="d1e1716" n="12"> Omnia enim haec abominatur Dominus, et propter istiusmodi
          scelera delebit eos in introitu tuo.</ab>
        <ab xml:id="d1e1719" n="13"> Perfectus eris, et absque macula cum Domino Deo tuo.</ab>
        <ab xml:id="d1e1722" n="14"> Gentes istae, quarum possidebis terram, augures et divinos
          audiunt: tu autem a Domino Deo tuo aliter institutus es.</ab>
        <ab xml:id="d1e1725" n="15"> Prophetam de gente tua et de fratribus tuis, sicut me,
          suscitabit tibi Dominus Deus tuus: ipsum audies,</ab>
        <ab xml:id="d1e1728" n="16"> ut petisti a Domino Deo tuo in Horeb, quando concio congregata
          est, atque dixisti: Ultra non audiam vocem Domini Dei mei, et ignem hunc maximum amplius
          non videbo, ne moriar.</ab>
        <ab xml:id="d1e1731" n="17"> Et ait Dominus mihi: Bene omnia sunt locuti.</ab>
        <ab xml:id="d1e1735" n="18"> Prophetam suscitabo eis de medio fratrum suorum similem tui : 
          et ponam verba mea in ore ejus, loqueturque ad eos omnia quae praecepero illi.</ab>
        <ab xml:id="d1e1738" n="19"> Qui autem verba ejus, quae loquetur in nomine meo, audire
          noluerit, ego ultor existam.</ab>
        <ab xml:id="d1e1741" n="20"> Propheta autem qui arrogantia depravatus voluerit loqui in
          nomine meo, quae ego non praecepi illi ut diceret, aut ex nomine alienorum deorum,
          interficietur.</ab>
        <ab xml:id="d1e1744" n="21"> Quod si tacita cogitatione responderis: Quomodo possum
          intelligere verbum, quod Dominus non est locutus ?</ab>
        <ab xml:id="d1e1747" n="22"> hoc habebis signum: quod in nomine Domini propheta ille
          praedixerit, et non evenerit: hoc Dominus non est locutus, sed per tumorem animi sui
          propheta confinxit: et idcirco non timebis eum.</ab>
      </div>
      <div xml:id="d1e1751" type="chap" n="19">
        <ab xml:id="d1e1753" n="1">Cum disperdiderit Dominus Deus tuus gentes, quarum tibi
          traditurus est terram, et possederis eam, habitaverisque in urbibus ejus et in aedibus
          : </ab>
        <ab xml:id="d1e1756" n="2">tres civitates separabis tibi in medio terrae, quam Dominus Deus
          tuus dabit tibi in possessionem,</ab>
        <ab xml:id="d1e1759" n="3">sternens diligenter viam: et in tres aequaliter partes totam
          terrae tuae provinciam divides: ut habeat e vicino qui propter homicidium profugus est,
          quo possit evadere.</ab>
        <ab xml:id="d1e1762" n="4">Haec erit lex homicidae fugientis, cujus vita servanda est: qui
          percusserit proximum suum nesciens, et qui heri et nudiustertius nullum contra eum odium
          habuisse comprobatur : </ab>
        <ab xml:id="d1e1765" n="5">sed abiisse cum eo simpliciter in silvam ad ligna caedenda, et
          in succisione lignorum securis fugerit manu, ferrumque lapsum de manubrio amicum ejus
          percusserit, et occiderit: hic ad unam supradictarum urbium confugiet, et vivet : </ab>
        <ab xml:id="d1e1769" n="6">ne forsitan proximus ejus, cujus effusus est sanguis, dolore
          stimulatus, persequatur, et apprehendat eum si longior via fuerit, et percutiat animam
          ejus, qui non est reus mortis: quia nullum contra eum, qui occisus est, odium prius
          habuisse monstratur.</ab>
        <ab xml:id="d1e1772" n="7">Idcirco praecipio tibi, ut tres civitates aequalis inter se
          spatii dividas.</ab>
        <ab xml:id="d1e1775" n="8">Cum autem dilataverit Dominus Deus tuus terminos tuos, sicut
          juravit patribus tuis, et dederit tibi cunctam terram, quam eis pollicitus est</ab>
        <ab xml:id="d1e1778" n="9">(si tamen custodieris mandata ejus, et feceris, quae hodie
          praecipio tibi, ut diligas Dominum Deum tuum, et ambules in viis ejus omni tempore), addes
          tibi tres alias civitates, et supradictarum trium urbium numerum duplicabis : </ab>
        <ab xml:id="d1e1781" n="10"> ut non effundatur sanguis innoxius in medio terrae, quam
          Dominus Deus tuus dabit tibi possidendam, ne sis sanguinis reus.</ab>
        <ab xml:id="d1e1784" n="11"> Si quis autem, odio habens proximum suum, insidiatus fuerit
          vitae ejus, surgensque percusserit illum, et mortuus fuerit, fugeritque ad unam de
          supradictis urbibus,</ab>
        <ab xml:id="d1e1788" n="12"> mittent seniores civitatis illius, et arripient eum de loco
          effugii, tradentque in manu proximi, cujus sanguis effusus est, et morietur.</ab>
        <ab xml:id="d1e1791" n="13"> Non miseraberis ejus, et auferes innoxium sanguinem de Israël,
          ut bene sit tibi.</ab>
        <ab xml:id="d1e1794" n="14"> Non assumes, et transferes terminos proximi tui, quos fixerunt
          priores in possessione tua, quam Dominus Deus tuus dabit tibi in terra quam acceperis
            possidendam.
        </ab>
        <ab xml:id="d1e1798" n="15"> Non stabit testis unus contra aliquem, quidquid illud peccati,
          et facinoris fuerit: sed in ore duorum aut trium testium stabit omne verbum.</ab>
        <ab xml:id="d1e1801" n="16"> Si steterit testis mendax contra hominem, accusans eum
          praevaricationis,</ab>
        <ab xml:id="d1e1804" n="17"> stabunt ambo, quorum causa est, ante Dominum in conspectu
          sacerdotum et judicum qui fuerint in diebus illis.</ab>
        <ab xml:id="d1e1808" n="18"> Cumque diligentissime perscrutantes, invenerint falsum testem
          dixisse contra fratrem suum mendacium,</ab>
        <ab xml:id="d1e1811" n="19"> reddent ei sicut fratri suo facere cogitavit, et auferes malum
          de medio tui : </ab>
        <ab xml:id="d1e1814" n="20"> ut audientes ceteri timorem habeant, et nequaquam talia audeant
          facere.</ab>
        <ab xml:id="d1e1817" n="21"> Non misereberis ejus, sed animam pro anima, oculum pro oculo,
          dentem pro dente, manum pro manu, pedem pro pede exiges.</ab>
      </div>
      <div xml:id="d1e1821" type="chap" n="20">
        <ab xml:id="d1e1823" n="1">Si exieris ad bellum contra hostes tuos, et videris equitatus et
          currus, et majorem quam tu habeas adversarii exercitus multitudinem, non timebis eos : 
          quia Dominus Deus tuus tecum est, qui eduxit te de terra Aegypti.</ab>
        <ab xml:id="d1e1826" n="2">Appropinquante autem jam praelio, stabit sacerdos ante aciem, et
          sic loquetur ad populum : </ab>
        <ab xml:id="d1e1829" n="3">Audi, Israël: vos hodie contra inimicos vestros pugnam
          committitis: non pertimescat cor vestrum, nolite metuere, nolite cedere, nec formidetis
          eos : </ab>
        <ab xml:id="d1e1832" n="4">quia Dominus Deus vester in medio vestri est, et pro vobis
          contra adversarios dimicabit, ut eruat vos de periculo.</ab>
        <ab xml:id="d1e1835" n="5">Duces quoque per singulas turmas audiente exercitu proclamabunt
         : Quis est homo qui aedificavit domum novam, et non dedicavit eam? vadat, et revertatur
          in domum suam, ne forte moriatur in bello, et alius dedicet eam.</ab>
        <ab xml:id="d1e1839" n="6">Quis est homo qui plantavit vineam, et necdum fecit eam esse
          communem, de qua vesci omnibus liceat? vadat, et revertatur in domum suam, ne forte
          moriatur in bello, et alius homo ejus fungatur officio.</ab>
        <ab xml:id="d1e1842" n="7">Quis est homo, qui despondit uxorem, et non accepit eam? vadat,
          et revertatur in domum suam, ne forte moriatur in bello, et alius homo accipiat eam.</ab>
        <ab xml:id="d1e1845" n="8">His dictis addent reliqua, et loquentur ad populum: Quis est
          homo formidolosus, et corde pavido? vadat, et revertatur in domum suam, ne pavere faciat
          corda fratrum suorum, sicut ipse timore perterritus est.</ab>
        <ab xml:id="d1e1848" n="9">Cumque siluerint duces exercitus, et finem loquendi fecerint,
          unusquisque suos ad bellandum cuneos praeparabit.
        </ab>
        <ab xml:id="d1e1852" n="10"> Siquando accesseris ad expugnandam civitatem, offeres ei primum
          pacem.</ab>
        <ab xml:id="d1e1855" n="11"> Si receperit, et aperuerit tibi portas, cunctus populus, qui in
          ea est, salvabitur, et serviet tibi sub tributo.</ab>
        <ab xml:id="d1e1859" n="12"> Sin autem foedus inire noluerit, et coeperit contra te bellum,
          oppugnabis eam.</ab>
        <ab xml:id="d1e1862" n="13"> Cumque tradiderit Dominus Deus tuus illam in manu tua,
          percuties omne quod in ea generis masculini est, in ore gladii,</ab>
        <ab xml:id="d1e1865" n="14"> absque mulieribus et infantibus, jumentis et ceteris quae in
          civitate sunt. Omnem praedam exercitui divides, et comedes de spoliis hostium tuorum, quae
          Dominus Deus tuus dederit tibi.</ab>
        <ab xml:id="d1e1868" n="15"> Sic facies cunctis civitatibus, quae a te procul valde sunt, et
          non sunt de his urbibus, quas in possessionem accepturus es.</ab>
        <ab xml:id="d1e1871" n="16"> De his autem civitatibus, quae dabuntur tibi, nullum omnino
          permittes vivere : </ab>
        <ab xml:id="d1e1874" n="17"> sed interficies in ore gladii, Hethaeum videlicet, et
          Amorrhaeum, et Chananaeum, Pherezaeum, et Hevaeum, et Jebusaeum, sicut praecepit tibi
          Dominus Deus tuus : </ab>
        <ab xml:id="d1e1878" n="18"> ne forte doceant vos facere cunctas abominationes, quas ipsi
          operati sunt diis suis, et peccetis in Dominum Deum vestrum.</ab>
        <ab xml:id="d1e1881" n="19"> Quando obsederis civitatem multo tempore, et munitionibus
          circumdederis ut expugnes eam, non succides arbores, de quibus vesci potest, nec securibus
          per circuitum debes vastare regionem: quoniam lignum est, et non homo, nec potest
          bellantium contra te augere numerum.</ab>
        <ab xml:id="d1e1884" n="20"> Si qua autem ligna non sunt pomifera, sed agrestia, et in
          ceteros apta usus, succide, et instrue machinas, donec capias civitatem, quae contra te
          dimicat.</ab>
      </div>
      <div xml:id="d1e1888" type="chap" n="21">
        <ab xml:id="d1e1890" n="1">Quando inventum fuerit in terra, quam Dominus Deus tuus daturus
          est tibi, hominis cadaver occisi, et ignorabitur caedis reus,</ab>
        <ab xml:id="d1e1893" n="2">egredientur majores natu, et judices tui, et metientur a loco
          cadaveris singularum per circuitum spatia civitatum : </ab>
        <ab xml:id="d1e1896" n="3">et quam viciniorem ceteris esse perspexerint, seniores civitatis
          illius tollent vitulam de armento, quae non traxit jugum, nec terram scidit vomere,</ab>
        <ab xml:id="d1e1899" n="4">et ducent eam ad vallem asperam atque saxosam, quae numquam
          arata est, nec sementem recepit: et caedent in ea cervices vitulae : </ab>
        <ab xml:id="d1e1902" n="5">accedentque sacerdotes filii Levi, quos elegerit Dominus Deus
          tuus ut ministrent ei, et benedicant in nomine ejus, et ad verbum eorum omne negotium, et
          quidquid mundum, vel immundum est, judicetur.</ab>
        <ab xml:id="d1e1906" n="6">Et venient majores natu civitatis illius ad interfectum,
          lavabuntque manus suas super vitulam, quae in valle percussa est,</ab>
        <ab xml:id="d1e1909" n="7">et dicent: Manus nostrae non effuderunt sanguinem hunc, nec
          oculi viderunt : </ab>
        <ab xml:id="d1e1912" n="8">propitius esto populo tuo Israël, quem redemisti, Domine, et ne
          reputes sanguinem innocentem in medio populi tui Israël. Et auferetur ab eis reatus
          sanguinis : </ab>
        <ab xml:id="d1e1915" n="9">tu autem alienus eris ab innocentis cruore, qui fusus est, cum
          feceris quod praecepit Dominus.
        </ab>
        <ab xml:id="d1e1919" n="10"> Si egressus fueris ad pugnam contra inimicos tuos, et
          tradiderit eos Dominus Deus tuus in manu tua, captivosque duxeris,</ab>
        <ab xml:id="d1e1922" n="11"> et videris in numero captivorum mulierem pulchram, et
          adamaveris eam, voluerisque habere uxorem,</ab>
        <ab xml:id="d1e1926" n="12"> introduces eam in domum tuam: quae radet caesariem, et
          circumcidet ungues,</ab>
        <ab xml:id="d1e1929" n="13"> et deponet vestem, in qua capta est: sedensque in domo tua,
          flebit patrem et matrem suam uno mense: et postea intrabis ad eam, dormiesque cum illa,
          et erit uxor tua.</ab>
        <ab xml:id="d1e1932" n="14"> Si autem postea non sederit animo tuo, dimittes eam liberam,
          nec vendere poteris pecunia, nec opprimere per potentiam: quia humiliasti eam.<pc
            ana="#pilcrow"/>
        </ab>
        <ab xml:id="d1e1936" n="15"> Si habuerit homo uxores duas, unam dilectam, et alteram
          odiosam, genuerintque ex eo liberos, et fuerit filius odiosae primogenitus,</ab>
        <ab xml:id="d1e1939" n="16"> volueritque substantiam inter filios suos dividere, non poterit
          filium dilectae facere primogenitum, et praeferre filio odiosae : </ab>
        <ab xml:id="d1e1942" n="17"> sed filium odiosae agnoscet primogenitum, dabitque ei de his
          quae habuerit cuncta duplicia: iste est enim principium liberorum ejus, et huic debentur
            primogenita.
        </ab>
        <ab xml:id="d1e1947" n="18"> Si genuerit homo filium contumacem et protervum, qui non audiat
          patris aut matris imperium, et coërcitus obedire contempserit : </ab>
        <ab xml:id="d1e1950" n="19"> apprehendent eum, et ducent ad seniores civitatis illius, et ad
          portam judicii,</ab>
        <ab xml:id="d1e1953" n="20"> dicentque ad eos: Filius noster iste protervus et contumax est
         : monita nostra audire contemnit, comessationibus vacat, et luxuriae atque conviviis
          : </ab>
        <ab xml:id="d1e1956" n="21"> lapidibus eum obruet populus civitatis, et morietur, ut
          auferatis malum de medio vestri, et universus Israël audiens pertimescat.<pc
            ana="#pilcrow"/>
        </ab>
        <ab xml:id="d1e1960" n="22"> Quando peccaverit homo quod morte plectendum est, et
          adjudicatus morti appensus fuerit in patibulo : </ab>
        <ab xml:id="d1e1963" n="23"> non permanebit cadaver ejus in ligno, sed in eadem die
          sepelietur: quia maledictus a Deo est qui pendet in ligno: et nequaquam contaminabis
          terram tuam, quam Dominus Deus tuus dederit tibi in possessionem.</ab>
      </div>
      <div xml:id="d1e1967" type="chap" n="22">
        <ab xml:id="d1e1969" n="1">Non videbis bovem fratris tui, aut ovem errantem, et praeteribis
         : sed reduces fratri tuo,</ab>
        <ab xml:id="d1e1972" n="2">etiamsi non est propinquus frater tuus, nec nosti eum: duces in
          domum tuam, et erunt apud te quamdiu quaerat ea frater tuus, et recipiat.</ab>
        <ab xml:id="d1e1975" n="3">Similiter facies de asino, et de vestimento, et de omni re
          fratris tui, quae perierit: si inveneris eam, ne negligas quasi alienam.</ab>
        <ab xml:id="d1e1978" n="4">Si videris asinum fratris tui aut bovem cecidisse in via, non
          despicies, sed sublevabis cum eo.
        </ab>
        <ab xml:id="d1e1982" n="5">Non induetur mulier veste virili, nec vir utetur veste feminea : 
          abominabilis enim apud Deum est qui facit haec.</ab>
        <ab xml:id="d1e1986" n="6">Si ambulans per viam, in arbore vel in terra nidum avis
          inveneris, et matrem pullis vel ovis desuper incubantem: non tenebis eam cum filiis,</ab>
        <ab xml:id="d1e1989" n="7">sed abire patieris, captos tenens filios: ut bene sit tibi, et
          longo vivas tempore.</ab>
        <ab xml:id="d1e1992" n="8">Cum aedificaveris domum novam, facies murum tecti per circuitum
         : ne effundatur sanguis in domo tua, et sis reus labente alio, et in praeceps ruente.</ab>
        <ab xml:id="d1e1995" n="9">Non seres vineam tuam altero semine: ne et sementis quam
          sevisti, et quae nascuntur ex vinea, pariter sanctificentur.</ab>
        <ab xml:id="d1e1998" n="10"> Non arabis in bove simul et asino.</ab>
        <ab xml:id="d1e2001" n="11"> Non indueris vestimento, quod ex lana linoque contextum
          est.</ab>
        <ab xml:id="d1e2005" n="12"> Funiculos in fimbriis facies per quatuor angulos pallii tui,
          quo operieris.
        </ab>
        <ab xml:id="d1e2009" n="13"> Si duxerit vir uxorem, et postea odio habuerit eam,</ab>
        <ab xml:id="d1e2012" n="14"> quaesieritque occasiones quibus dimittat eam, objiciens ei
          nomen pessimum, et dixerit: Uxorem hanc accepi, et ingressus ad eam non inveni virginem
          : </ab>
        <ab xml:id="d1e2015" n="15"> tollent eam pater et mater ejus, et ferent secum signa
          virginitatis ejus ad seniores urbis qui in porta sunt : </ab>
        <ab xml:id="d1e2018" n="16"> et dicet pater: Filiam meam dedi huic uxorem: quam quia
          odit,</ab>
        <ab xml:id="d1e2021" n="17"> imponit ei nomen pessimum, ut dicat: Non inveni filiam tuam
          virginem: et ecce haec sunt signa virginitatis filiae meae. Expandent vestimentum coram
          senioribus civitatis : </ab>
        <ab xml:id="d1e2025" n="18"> apprehendentque senes urbis illius virum, et verberabunt
          illum,</ab>
        <ab xml:id="d1e2028" n="19"> condemnantes insuper centum siclis argenti, quos dabit patri
          puellae, quoniam diffamavit nomen pessimum super virginem Israël: habebitque eam uxorem,
          et non poterit dimittere eam omnibus diebus vitae suae.</ab>
        <ab xml:id="d1e2031" n="20"> Quod si verum est quod objicit, et non est in puella inventa
          virginitas,</ab>
        <ab xml:id="d1e2034" n="21"> ejicient eam extra fores domus patris sui, et lapidibus obruent
          viri civitatis illius, et morietur: quoniam fecit nefas in Israël, ut fornicaretur in
          domo patris sui: et auferes malum de medio tui.</ab>
        <ab xml:id="d1e2037" n="22"> Si dormierit vir cum uxore alterius, uterque morietur, id est,
          adulter et adultera: et auferes malum de Israël.
        </ab>
        <ab xml:id="d1e2041" n="23"> Si puellam virginem desponderit vir, et invenerit eam aliquis
          in civitate, et concubuerit cum ea,</ab>
        <ab xml:id="d1e2045" n="24"> educes utrumque ad portam civitatis illius, et lapidibus
          obruentur: puella, quia non clamavit, cum esset in civitate: vir, quia humiliavit uxorem
          proximi sui: et auferes malum de medio tui.</ab>
        <ab xml:id="d1e2048" n="25"> Sin autem in agro repererit vir puellam, quae desponsata est,
          et apprehendens concubuerit cum ea, ipse morietur solus : </ab>
        <ab xml:id="d1e2051" n="26"> puella nihil patietur, nec est rea mortis: quoniam sicut latro
          consurgit contra fratrem suum, et occidit animam ejus, ita et puella perpessa est.</ab>
        <ab xml:id="d1e2054" n="27"> Sola erat in agro: clamavit, et nullus affuit qui liberaret
          eam.</ab>
        <ab xml:id="d1e2057" n="28"> Si invenerit vir puellam virginem, quae non habet sponsum, et
          apprehendens concubuerit cum illa, et res ad judicium venerit : </ab>
        <ab xml:id="d1e2060" n="29"> dabit qui dormivit cum ea, patri puellae quinquaginta siclos
          argenti, et habebit eam uxorem, quia humiliavit illam: non poterit dimittere eam cunctis
          diebus vitae suae.</ab>
        <ab xml:id="d1e2064" n="30"> Non accipiet homo uxorem patris sui, nec revelabit operimentum
          ejus.</ab>
      </div>
      <div xml:id="d1e2068" type="chap" n="23">
        <ab xml:id="d1e2070" n="1">Non intravit eunuchus, attritis vel amputatis testiculis et
          abscisso veretro, ecclesiam Domini.</ab>
        <ab xml:id="d1e2073" n="2">Non ingredietur mamzer, hoc est, de scorto natus, in ecclesiam
          Domini, usque ad decimam generationem.</ab>
        <ab xml:id="d1e2076" n="3">Ammonites et Moabites etiam post decimam generationem non
          intrabunt ecclesiam Domini in aeternum : </ab>
        <ab xml:id="d1e2079" n="4">quia noluerunt vobis occurrere cum pane et aqua in via quando
          egressi estis de Aegypto: et quia conduxerunt contra te Balaam filium Beor de Mesopotamia
          Syriae, ut malediceret tibi : </ab>
        <ab xml:id="d1e2082" n="5">et noluit Dominus Deus tuus audire Balaam, vertitque
          maledictionem ejus in benedictionem tuam, eo quod diligeret te.</ab>
        <ab xml:id="d1e2086" n="6">Non facies cum eis pacem, nec quaeras eis bona cunctis diebus
          vitae tuae in sempiternum.</ab>
        <ab xml:id="d1e2089" n="7">Non abominaberis Idumaeum, quia frater tuus est: nec Aegyptium,
          quia advena fuisti in terra ejus.</ab>
        <ab xml:id="d1e2092" n="8">Qui nati fuerint ex eis, tertia generatione intrabunt in
          ecclesiam Domini.
        </ab>
        <ab xml:id="d1e2096" n="9">Quando egressus fueris adversus hostes tuos in pugnam, custodies
          te ab omni re mala.</ab>
        <ab xml:id="d1e2099" n="10"> Si fuerit inter vos homo, qui nocturno pollutus sit somnio,
          egredietur extra castra,</ab>
        <ab xml:id="d1e2102" n="11"> et non revertetur, priusquam ad vesperam lavetur aqua: et post
          solis occasum regredietur in castra.</ab>
        <ab xml:id="d1e2106" n="12"> Habebis locum extra castra, ad quem egrediaris ad requisita
          naturae,</ab>
        <ab xml:id="d1e2109" n="13"> gerens paxillum in balteo: cumque sederis, fodies per
          circuitum, et egesta humo operies</ab>
        <ab xml:id="d1e2112" n="14"> quo revelatus es: Dominus enim Deus tuus ambulat in medio
          castrorum, ut eruat te, et tradat tibi inimicos tuos: et sint castra tua sancta, et nihil
          in eis appareat foeditatis, ne derelinquat te.
        </ab>
        <ab xml:id="d1e2116" n="15"> Non trades servum domino suo, qui ad te confugerit.</ab>
        <ab xml:id="d1e2119" n="16"> Habitabit tecum in loco, qui ei placuerit, et in una urbium
          tuarum requiescet: ne contristes eum.</ab>
        <ab xml:id="d1e2122" n="17"> Non erit meretrix de filiabus Israël, nec scortator de filiis
          Israël.</ab>
        <ab xml:id="d1e2126" n="18"> Non offeres mercedem prostibuli, nec pretium canis in domo
          Domini Dei tui, quidquid illud est quod voveris: quia abominatio est utrumque apud
          Dominum Deum tuum.</ab>
        <ab xml:id="d1e2129" n="19"> Non foenerabis fratri tuo ad usuram pecuniam, nec fruges, nec
          quamlibet aliam rem : </ab>
        <ab xml:id="d1e2132" n="20"> sed alieno. Fratri autem tuo absque usura id quo indiget,
          commodabis: ut benedicat tibi Dominus Deus tuus in omni opere tuo in terra, ad quam
          ingredieris possidendam.</ab>
        <ab xml:id="d1e2135" n="21"> Cum votum voveris Domino Deo tuo, non tardabis reddere: quia
          requiret illud Dominus Deus tuus, et si moratus fueris, reputabitur tibi in peccatum.</ab>
        <ab xml:id="d1e2138" n="22"> Si nolueris polliceri, absque peccato eris.</ab>
        <ab xml:id="d1e2141" n="23"> Quod autem semel egressum est de labiis tuis, observabis, et
          facies sicut promisisti Domino Deo tuo, et propria voluntate et ore tuo locutus es.</ab>
        <ab xml:id="d1e2145" n="24"> Ingressus vineam proximi tui, comede uvas, quantum tibi
          placuerit: foras autem ne efferas tecum.</ab>
        <ab xml:id="d1e2148" n="25"> Si intraveris in segetem amici tui, franges spicas, et manu
          conteres: falce autem non metes.</ab>
      </div>
      <div xml:id="d1e2153" type="chap" n="24">
        <ab xml:id="d1e2155" n="1">Si acceperit homo uxorem, et habuerit eam, et non invenerit
          gratiam ante oculos ejus propter aliquam foeditatem: scribet libellum repudii, et dabit
          in manu illius, et dimittet eam de domo sua.</ab>
        <ab xml:id="d1e2158" n="2">Cumque egressa alterum maritum duxerit,</ab>
        <ab xml:id="d1e2161" n="3">et ille quoque oderit eam, dederitque ei libellum repudii, et
          dimiserit de domo sua, vel certe mortuus fuerit : </ab>
        <ab xml:id="d1e2164" n="4">non poterit prior maritus recipere eam in uxorem: quia polluta
          est, et abominabilis facta est coram Domino: ne peccare facias terram tuam, quam Dominus
          Deus tuus tradiderit tibi possidendam.
        </ab>
        <ab xml:id="d1e2168" n="5">Cum acceperit homo nuper uxorem, non procedet ad bellum, nec ei
          quippiam necessitatis injungetur publicae, sed vacabit absque culpa domi suae, ut uno anno
          laetetur cum uxore sua.</ab>
        <ab xml:id="d1e2172" n="6">Non accipies loco pignoris inferiorem, et superiorem molam : 
          quia animam suam opposuit tibi.</ab>
        <ab xml:id="d1e2175" n="7">Si deprehensus fuerit homo sollicitans fratrem suum de filiis
          Israël, et vendito eo acceperit pretium, interficietur, et auferes malum de medio
          tui.</ab>
        <ab xml:id="d1e2178" n="8">Observa diligenter ne incurras plagam leprae, sed facies
          quaecumque docuerint te sacerdotes Levitici generis, juxta id quod praecepi eis, et imple
          sollicite.</ab>
        <ab xml:id="d1e2181" n="9">Mementote quae fecerit Dominus Deus vester Mariae in via cum
          egrederemini de Aegypto.</ab>
        <ab xml:id="d1e2184" n="10"> Cum repetes a proximo tuo rem aliquam, quam debet tibi, non
          ingredieris domum ejus ut pignus auferas : </ab>
        <ab xml:id="d1e2187" n="11"> sed stabis foris, et ille tibi proferet quod habuerit.</ab>
        <ab xml:id="d1e2191" n="12"> Sin autem pauper est, non pernoctabit apud te pignus,</ab>
        <ab xml:id="d1e2194" n="13"> sed statim reddes ei ante solis occasum: ut dormiens in
          vestimento suo, benedicat tibi, et habeas justitiam coram Domino Deo tuo.</ab>
        <ab xml:id="d1e2197" n="14"> Non negabis mercedem indigentis, et pauperis fratris tui, sive
          advenae, qui tecum moratur in terra, et intra portas tuas est : </ab>
        <ab xml:id="d1e2200" n="15"> sed eadem die reddes ei pretium laboris sui ante solis occasum,
          quia pauper est, et ex eo sustentat animam suam: ne clamet contra te ad Dominum, et
          reputetur tibi in peccatum.</ab>
        <ab xml:id="d1e2203" n="16"> Non occidentur patres pro filiis, nec filii pro patribus, sed
          unusquisque pro peccato suo morietur.
        </ab>
        <ab xml:id="d1e2207" n="17"> Non pervertes judicium advenae et pupilli, nec auferes pignoris
          loco viduae vestimentum.</ab>
        <ab xml:id="d1e2211" n="18"> Memento quod servieris in Aegypto, et eruerit te Dominus Deus
          tuus inde. Idcirco praecipio tibi ut facias hanc rem.</ab>
        <ab xml:id="d1e2214" n="19"> Quando messueris segetem in agro tuo, et oblitus manipulum
          reliqueris, non reverteris, ut tollas illum: sed advenam, et pupillum, et viduam auferre
          patieris, ut benedicat tibi Dominus Deus tuus in omni opere manuum tuarum.</ab>
        <ab xml:id="d1e2217" n="20"> Si fruges collegeris olivarum, quidquid remanserit in
          arboribus, non reverteris ut colligas: sed relinques advenae, pupillo, ac viduae.</ab>
        <ab xml:id="d1e2220" n="21"> Si vindemiaveris vineam tuam, non colliges remanentes racemos : 
          sed cedent in usus advenae, pupilli, ac viduae.</ab>
        <ab xml:id="d1e2223" n="22"> Memento quod et tu servieris in Aegypto, et idcirco praecipio
          tibi ut facias hanc rem.</ab>
      </div>
      <div xml:id="d1e2227" type="chap" n="25">
        <ab xml:id="d1e2229" n="1">Si fuerit causa inter aliquos, et interpellaverint judices : 
          quem justum esse perspexerint, illi justitiae palmam dabunt: quem impium, condemnabunt
          impietatis.</ab>
        <ab xml:id="d1e2232" n="2">Sin autem eum, qui peccavit, dignum viderint plagis : 
          prosternent, et coram se facient verberari. Pro mensura peccati erit et plagarum modus
          : </ab>
        <ab xml:id="d1e2235" n="3">ita dumtaxat, ut quadragenarium numerum non excedant: ne foede
          laceratus ante oculos tuos abeat frater tuus.</ab>
        <ab xml:id="d1e2238" n="4">Non ligabis os bovis terentis in area fruges tuas.<pc
            ana="#pilcrow"/>
        </ab>
        <ab xml:id="d1e2242" n="5">Quando habitaverint fratres simul, et unus ex eis absque liberis
          mortuus fuerit, uxor defuncti non nubet alteri: sed accipiet eam frater ejus, et
          suscitabit semen fratris sui : </ab>
        <ab xml:id="d1e2246" n="6">et primogenitum ex ea filium nomine illius appellabit, ut non
          deleatur nomen ejus ex Israël.</ab>
        <ab xml:id="d1e2249" n="7">Sin autem noluerit accipere uxorem fratris sui, quae ei lege
          debetur, perget mulier ad portam civitatis, et interpellabit majores natu, dicetque: Non
          vult frater viri mei suscitare nomen fratris sui in Israël, nec me in conjugem
          sumere.</ab>
        <ab xml:id="d1e2252" n="8">Statimque accersiri eum facient, et interrogabunt. Si
          responderit: Nolo eam uxorem accipere : </ab>
        <ab xml:id="d1e2255" n="9">accedet mulier ad eum coram senioribus, et tollet calceamentum
          de pede ejus, spuetque in faciem illius, et dicet: Sic fiet homini, qui non aedificat
          domum fratris sui.</ab>
        <ab xml:id="d1e2258" n="10"> Et vocabitur nomen illius in Israël, Domus discalceati.<pc
            ana="#pilcrow"/>
        </ab>
        <ab xml:id="d1e2262" n="11"> Si habuerint inter se jurgium viri duo, et unus contra alterum
          rixari coeperit, volensque uxor alterius eruere virum suum de manu fortioris, miseritque
          manum, et apprehenderit verenda ejus : </ab>
        <ab xml:id="d1e2266" n="12"> abscides manum illius, nec flecteris super eam ulla
            misericordia.
        </ab>
        <ab xml:id="d1e2270" n="13"> Non habebis in sacculo diversa pondera, majus et minus : </ab>
        <ab xml:id="d1e2273" n="14"> nec erit in domo tua modius major, et minor.</ab>
        <ab xml:id="d1e2276" n="15"> Pondus habebis justum et verum, et modius aequalis et verus
          erit tibi: ut multo vivas tempore super terram, quam Dominus Deus tuus dederit tibi.</ab>
        <ab xml:id="d1e2279" n="16"> Abominatur enim Dominus tuus eum qui facit haec, et aversatur
          omnem injustitiam.
        </ab>
        <ab xml:id="d1e2283" n="17"> Memento quae fecerit tibi Amalec in via quando egrediebaris ex
          Aegypto : </ab>
        <ab xml:id="d1e2287" n="18"> quomodo occurrerit tibi, et extremos agminis tui, qui lassi
          residebant, ceciderit, quando tu eras fame et labore confectus: et non timuerit
          Deum.</ab>
        <ab xml:id="d1e2290" n="19"> Cum ergo Dominus Deus tuus dederit tibi requiem, et subjecerit
          cunctas per circuitum nationes in terra, quam tibi pollicitus est: delebis nomen ejus sub
          caelo. Cave ne obliviscaris.</ab>
      </div>
      <div xml:id="d1e2294" type="chap" n="26">
        <ab xml:id="d1e2296" n="1">Cumque intraveris terram, quam Dominus Deus tuus tibi daturus
          est possidendam, et obtinueris eam, atque habitaveris in ea : </ab>
        <ab xml:id="d1e2299" n="2">tolles de cunctis frugibus tuis primitias, et pones in cartallo,
          pergesque ad locum quem Dominus Deus tuus elegerit, ut ibi invocetur nomen ejus : </ab>
        <ab xml:id="d1e2302" n="3">accedesque ad sacerdotem, qui fuerit in diebus illis, et dices
          ad eum: Profiteor hodie coram Domino Deo tuo, quod ingressus sum in terram, pro qua
          juravit patribus nostris, ut daret eam nobis.</ab>
        <ab xml:id="d1e2305" n="4">Suscipiensque sacerdos cartallum de manu tua, ponet ante altare
          Domini Dei tui : </ab>
        <ab xml:id="d1e2308" n="5">et loqueris in conspectu Domini Dei tui: Syrus persequebatur
          patrem meum, qui descendit in Aegyptum, et ibi peregrinatus est in paucissimo numero : 
          crevitque in gentem magnam ac robustam et infinitae multitudinis.</ab>
        <ab xml:id="d1e2312" n="6">Afflixeruntque nos Aegyptii, et persecuti sunt, imponentes onera
          gravissima : </ab>
        <ab xml:id="d1e2315" n="7">et clamavimus ad Dominum Deum patrum nostrorum: qui exaudivit
          nos, et respexit humilitatem nostram, et laborem, atque angustiam : </ab>
        <ab xml:id="d1e2318" n="8">et eduxit nos de Aegypto in manu forti, et brachio extento, in
          ingenti pavore, in signis atque portentis : </ab>
        <ab xml:id="d1e2321" n="9">et introduxit ad locum istum, et tradidit nobis terram lacte et
          melle manantem.</ab>
        <ab xml:id="d1e2324" n="10"> Et idcirco nunc offero primitias frugum terrae, quam Dominus
          dedit mihi. Et dimittes eas in conspectu Domini Dei tui, et adorato Domino Deo tuo.</ab>
        <ab xml:id="d1e2327" n="11"> Et epulaberis in omnibus bonis, quae Dominus Deus tuus dederit
          tibi et domui tuae, tu et Levites, et advena qui tecum est.
        </ab>
        <ab xml:id="d1e2332" n="12"> Quando compleveris decimam cunctarum frugum tuarum, anno
          decimarum tertio, dabis Levitae, et advenae, et pupillo et viduae, ut comedant intra
          portas tuas, et saturentur : </ab>
        <ab xml:id="d1e2335" n="13"> loquerisque in conspectu Domini Deo tui: Abstuli quod
          sanctificatum est de domo mea, et dedi illud Levitae et advenae, et pupillo ac viduae,
          sicut jussisti mihi: non praeterivi mandata tua, nec sum oblitus imperii tui.</ab>
        <ab xml:id="d1e2338" n="14"> Non comedi ex eis in luctu meo, nec separavi ea in qualibet
          immunditia, nec expendi ex his quidquam in re funebri. Obedivi voci Domini Dei mei, et
          feci omnia sicut praecepisti mihi.</ab>
        <ab xml:id="d1e2341" n="15"> Respice de sanctuario tuo, et de excelso caelorum habitaculo,
          et benedic populo tuo Israël, et terrae, quam dedisti nobis, sicut jurasti patribus
          nostris, terrae lacte et melle mananti.
        </ab>
        <ab xml:id="d1e2345" n="16"> Hodie Dominus Deus tuus praecepit tibi ut facias mandata haec
          atque judicia: et custodias et impleas ex toto corde tuo, et ex tota anima tua.</ab>
        <ab xml:id="d1e2348" n="17"> Dominum elegisti hodie, ut sit tibi Deus, et ambules in viis
          ejus, et custodias caeremonias illius, et mandata atque judicia, et obedias ejus
          imperio.</ab>
        <ab xml:id="d1e2352" n="18"> Et Dominus elegit te hodie ut sis ei populus peculiaris, sicut
          locutus est tibi, et custodias omnia praecepta illius : </ab>
        <ab xml:id="d1e2355" n="19"> et faciat te excelsiorem cunctis gentibus quas creavit, in
          laudem, et nomen, et gloriam suam: ut sis populus sanctus Domini Dei tui, sicut locutus
          est.</ab>
      </div>
      <div xml:id="d1e2359" type="chap" n="27">
        <ab xml:id="d1e2361" n="1">Praecepit autem Moyses et seniores Israël populo, dicentes : 
          Custodite omne mandatum quod praecipio vobis hodie.</ab>
        <ab xml:id="d1e2364" n="2">Cumque transieritis Jordanem in terram, quam Dominus Deus tuus
          dabit tibi, eriges ingentes lapides, et calce laevigabis eos,</ab>
        <ab xml:id="d1e2367" n="3">ut possis in eis scribere omnia verba legis hujus, Jordane
          transmisso: ut introëas terram, quam Dominus Deus tuus dabit tibi, terram lacte et melle
          manantem, sicut juravit patribus tuis.</ab>
        <ab xml:id="d1e2370" n="4">Quando ergo transieritis Jordanem, erigite lapides, quos ego
          hodie praecipio vobis in monte Hebal, et laevigabis eos calce : </ab>
        <ab xml:id="d1e2373" n="5">et aedificabis ibi altare Domino Deo tuo de lapidibus, quos
          ferrum non tetigit,</ab>
        <ab xml:id="d1e2377" n="6">et de saxis informibus et impolitis: et offeres super eo
          holocausta Domino Deo tuo,</ab>
        <ab xml:id="d1e2380" n="7">et immolabis hostias pacificas, comedesque ibi, et epulaberis
          coram Domino Deo tuo.</ab>
        <ab xml:id="d1e2383" n="8">Et scribes super lapides omnia verba legis hujus plane et
          lucide.</ab>
        <ab xml:id="d1e2386" n="9">Dixeruntque Moyses et sacerdotes Levitici generis ad omnem
          Israëlem: Attende, et audi, Israël: hodie factus es populus Domini Dei tui : </ab>
        <ab xml:id="d1e2389" n="10"> audies vocem ejus, et facies mandata atque justitias, quas ego
          praecipio tibi.
        </ab>
        <ab xml:id="d1e2393" n="11"> Praecepitque Moyses populo in die illo, dicens : </ab>
        <ab xml:id="d1e2397" n="12"> Hi stabunt ad benedicendum populo super montem Garizim, Jordane
          transmisso: Simeon, Levi, Judas, Issachar, Joseph, et Benjamin.</ab>
        <ab xml:id="d1e2400" n="13"> Et e regione isti stabunt ad maledicendum in monte Hebal : 
          Ruben, Gad, et Aser, et Zabulon, Dan, et Nephthali.</ab>
        <ab xml:id="d1e2403" n="14"> Et pronuntiabunt Levitae, dicentque ad omnes viros Israël
          excelsa voce : </ab>
        <ab xml:id="d1e2406" n="15"> Maledictus homo qui facit sculptile et conflatile,
          abominationem Domini, opus manuum artificum, ponetque illud in abscondito: et respondebit
          omnis populus, et dicet: Amen.</ab>
        <ab xml:id="d1e2409" n="16"> Maledictus qui non honorat patrem suum, et matrem: et dicet
          omnis populus: Amen.</ab>
        <ab xml:id="d1e2412" n="17"> Maledictus qui transfert terminos proximi sui: et dicet omnis
          populus: Amen.</ab>
        <ab xml:id="d1e2416" n="18"> Maledictus qui errare facit caecum in itinere: et dicet omnis
          populus: Amen.</ab>
        <ab xml:id="d1e2419" n="19"> Maledictus qui pervertit judicium advenae, pupilli et viduae : 
          et dicet omnis populus: Amen.</ab>
        <ab xml:id="d1e2422" n="20"> Maledictus qui dormit cum uxore patris sui, et revelat
          operimentum lectuli ejus: et dicet omnis populus: Amen.</ab>
        <ab xml:id="d1e2425" n="21"> Maledictus qui dormit cum omni jumento: et dicet omnis populus
         : Amen.</ab>
        <ab xml:id="d1e2428" n="22"> Maledictus qui dormit cum sorore sua, filia patris sui, vel
          matris suae: et dicet omnis populus: Amen.</ab>
        <ab xml:id="d1e2431" n="23"> Maledictus qui dormit cum socru sua: et dicet omnis populus : 
          Amen.</ab>
        <ab xml:id="d1e2435" n="24"> Maledictus qui clam percusserit proximum suum: et dicet omnis
          populus: Amen.</ab>
        <ab xml:id="d1e2438" n="25"> Maledictus qui accipit munera, ut percutiat animam sanguinis
          innocentis: et dicet omnis populus: Amen.</ab>
        <ab xml:id="d1e2441" n="26"> Maledictus qui non permanet in sermonibus legis hujus, nec eos
          opere perficit: et dicet omnis populus: Amen.</ab>
      </div>
      <div xml:id="d1e2445" type="chap" n="28">
        <ab xml:id="d1e2447" n="1">Si autem audieris vocem Domini Dei tui, ut facias atque
          custodias omnia mandata ejus, quae ego praecipio tibi hodie, faciet te Dominus Deus tuus
          excelsiorem cunctis gentibus, quae versantur in terra.</ab>
        <ab xml:id="d1e2450" n="2">Venientque super te universae benedictiones istae, et
          apprehendent te: si tamen praecepta ejus audieris.</ab>
        <ab xml:id="d1e2453" n="3">Benedictus tu in civitate, et benedictus in agro.</ab>
        <ab xml:id="d1e2456" n="4">Benedictus fructus ventris tui, et fructus terrae tuae,
          fructusque jumentorum tuorum, greges armentorum tuorum, et caulae ovium tuarum.</ab>
        <ab xml:id="d1e2459" n="5">Benedicta horrea tua, et benedictae reliquiae tuae.</ab>
        <ab xml:id="d1e2463" n="6">Benedictus eris tu ingrediens et egrediens.</ab>
        <ab xml:id="d1e2466" n="7">Dabit Dominus inimicos tuos, qui consurgunt adversum te,
          corruentes in conspectu tuo: per unam viam venient contra te, et per septem fugient a
          facie tua.</ab>
        <ab xml:id="d1e2469" n="8">Emittet Dominus benedictionem super cellaria tua, et super omnia
          opera manuum tuarum: benedicetque tibi in terra, quam acceperis.</ab>
        <ab xml:id="d1e2472" n="9">Suscitabit te Dominus sibi in populum sanctum, sicut juravit
          tibi: si custodieris mandata Domini Dei tui, et ambulaveris in viis ejus.</ab>
        <ab xml:id="d1e2475" n="10"> Videbuntque omnes terrarum populi quod nomen Domini invocatum
          sit super te, et timebunt te.</ab>
        <ab xml:id="d1e2478" n="11"> Abundare te faciet Dominus omnibus bonis, fructu uteri tui, et
          fructu jumentorum tuorum, fructu terrae tuae, quam juravit Dominus patribus tuis ut daret
          tibi.</ab>
        <ab xml:id="d1e2482" n="12"> Aperiet Dominus thesaurum suum optimum, caelum, ut tribuat
          pluviam terrae tuae in tempore suo: benedicetque cunctis operibus manuum tuarum. Et
          foenerabis gentibus multis, et ipse a nullo foenus accipies.</ab>
        <ab xml:id="d1e2485" n="13"> Constituet te Dominus in caput, et non in caudam: et eris
          semper supra, et non subter: si tamen audieris mandata Domini Dei tui quae ego praecipio
          tibi hodie, et custodieris et feceris,</ab>
        <ab xml:id="d1e2488" n="14"> ac non declinaveris ab eis nec ad dexteram, nec ad sinistram,
          nec secutus fueris deos alienos, neque colueris eos.
        </ab>
        <ab xml:id="d1e2492" n="15"> Quod si audire nolueris vocem Domini Dei tui, ut custodias, et
          facias omnia mandata ejus et caeremonias, quas ego praecipio tibi hodie, venient super te
          omnes maledictiones istae, et apprehendent te.</ab>
        <ab xml:id="d1e2495" n="16"> Maledictus eris in civitate, maledictus in agro.</ab>
        <ab xml:id="d1e2498" n="17"> Maledictum horreum tuum, et maledictae reliquiae tuae.</ab>
        <ab xml:id="d1e2502" n="18"> Maledictus fructus ventris tui, et fructus terrae tuae, armenta
          boum tuorum, et greges ovium tuarum.</ab>
        <ab xml:id="d1e2505" n="19"> Maledictus eris ingrediens, et maledictus egrediens.</ab>
        <ab xml:id="d1e2508" n="20"> Mittet Dominus super te famem et esuriem, et increpationem in
          omnia opera tua, quae tu facies: donec conterat te, et perdat velociter, propter
          adinventiones tuas pessimas in quibus reliquisti me.</ab>
        <ab xml:id="d1e2511" n="21"> Adjungat tibi Dominus pestilentiam, donec consumat te de terra
          ad quam ingredieris possidendam.
        </ab>
        <ab xml:id="d1e2515" n="22"> Percutiat te Dominus egestate, febri et frigore, ardore et
          aestu, et aëre corrupto ac rubigine, et persequatur donec pereas.</ab>
        <ab xml:id="d1e2518" n="23"> Sit caelum, quod supra te est, aeneum: et terra, quam calcas,
          ferrea.</ab>
        <ab xml:id="d1e2522" n="24"> Det Dominus imbrem terrae tuae pulverem, et de caelo descendat
          super te cinis, donec conteraris.</ab>
        <ab xml:id="d1e2525" n="25"> Tradat te Dominus corruentem ante hostes tuos: per unam viam
          egrediaris contra eos, et per septem fugias, et dispergaris per omnia regna terrae,</ab>
        <ab xml:id="d1e2528" n="26"> sitque cadaver tuum in escam cunctis volatilibus caeli, et
          bestiis terrae, et non sit qui abigat.</ab>
        <ab xml:id="d1e2531" n="27"> Percutiat te Dominus ulcere Aegypti, et partem corporis, per
          quam stercora egeruntur, scabie quoque et prurigine: ita ut curari nequeas.</ab>
        <ab xml:id="d1e2534" n="28"> Percutiat te Dominus amentia et caecitate ac furore
          mentis,</ab>
        <ab xml:id="d1e2537" n="29"> et palpes in meridie sicut palpare solet caecus in tenebris, et
          non dirigas vias tuas. Omnique tempore calumniam sustineas, et opprimaris violentia, nec
          habeas qui liberet te.</ab>
        <ab xml:id="d1e2541" n="30"> Uxorem accipias, et alius dormiat cum ea. Domum aedifices, et
          non habites in ea. Plantes vineam, et non vindemies eam.</ab>
        <ab xml:id="d1e2544" n="31"> Bos tuus immoletur coram te, et non comedas ex eo. Asinus tuus
          rapiatur in conspectu tuo, et non reddatur tibi. Oves tuae dentur inimicis tuis, et non
          sit qui te adjuvet.</ab>
        <ab xml:id="d1e2547" n="32"> Filii tui et filiae tuae tradantur alteri populo, videntibus
          oculis tuis, et deficientibus ad conspectum eorum tota die, et non sit fortitudo in manu
          tua.</ab>
        <ab xml:id="d1e2550" n="33"> Fructus terrae tuae, et omnes labores tuos, comedat populus
          quem ignoras: et sis semper calumniam sustinens, et oppressus cunctis diebus,</ab>
        <ab xml:id="d1e2553" n="34"> et stupens ad terrorem eorum quae videbunt oculi tui.</ab>
        <ab xml:id="d1e2556" n="35"> Percutiat te Dominus ulcere pessimo in genibus et in suris,
          sanarique non possis a planta pedis usque ad verticem tuum.</ab>
        <ab xml:id="d1e2560" n="36"> Ducet te Dominus, et regem tuum, quem constitueris super te, in
          gentem, quam ignoras tu et patres tui: et servies ibi diis alienis, ligno et lapidi.</ab>
        <ab xml:id="d1e2563" n="37"> Et eris perditus in proverbium ac fabulam omnibus populis, ad
          quos te introduxerit Dominus.</ab>
        <ab xml:id="d1e2566" n="38"> Sementem multam jacies in terram, et modicum congregabis: quia
          locustae devorabunt omnia.</ab>
        <ab xml:id="d1e2569" n="39"> Vineam plantabis, et fodies: et vinum non bibes, nec colliges
          ex ea quippiam: quoniam vastabitur vermibus.</ab>
        <ab xml:id="d1e2572" n="40"> Olivas habebis in omnibus terminis tuis, et non ungeris oleo : 
          quia defluent, et peribunt.</ab>
        <ab xml:id="d1e2575" n="41"> Filios generabis et filias, et non frueris eis: quoniam
          ducentur in captivitatem.</ab>
        <ab xml:id="d1e2579" n="42"> Omnes arbores tuas et fruges terrae tuae rubigo consumet.</ab>
        <ab xml:id="d1e2582" n="43"> Advena, qui tecum versatur in terra, ascendet super te, eritque
          sublimior: tu autem descendes, et eris inferior.</ab>
        <ab xml:id="d1e2585" n="44"> Ipse foenerabit tibi, et tu non foenerabis ei. Ipse erit in
          caput, et tu eris in caudam.</ab>
        <ab xml:id="d1e2588" n="45"> Et venient super te omnes maledictiones istae, et persequentes
          apprehendent te, donec intereas: quia non audisti vocem Domini Dei tui, nec servasti
          mandata ejus et caeremonias, quas praecepit tibi.</ab>
        <ab xml:id="d1e2591" n="46"> Et erunt in te signa atque prodigia, et in semine tuo usque in
          sempiternum : </ab>
        <ab xml:id="d1e2594" n="47"> eo quod non servieris Domino Deo tuo in gaudio, cordisque
          laetitia, propter rerum omnium abundantiam.</ab>
        <ab xml:id="d1e2598" n="48"> Servies inimico tuo, quem immittet tibi Dominus, in fame, et
          siti, et nuditate, et omni penuria: et ponet jugum ferreum super cervicem tuam, donec te
            conterat.
        </ab>
        <ab xml:id="d1e2602" n="49"> Adducet Dominus super te gentem de longinquo, et de extremis
          terrae finibus in similitudinem aquilae volantis cum impetu, cujus linguam intelligere non
          possis : </ab>
        <ab xml:id="d1e2605" n="50"> gentem procacissimam, quae non deferat seni, nec misereatur
          parvuli,</ab>
        <ab xml:id="d1e2608" n="51"> et devoret fructum jumentorum tuorum, ac fruges terrae tuae : 
          donec intereas, et non relinquat tibi triticum, vinum, et oleum, armenta boum, et greges
          ovium: donec te disperdat,</ab>
        <ab xml:id="d1e2611" n="52"> et conterat in cunctis urbibus tuis, et destruantur muri tui
          firmi atque sublimes, in quibus habebas fiduciam in omni terra tua. Obsideberis intra
          portas tuas in omni terra tua, quam dabit tibi Dominus Deus tuus : </ab>
        <ab xml:id="d1e2614" n="53"> et comedes fructum uteri tui, et carnes filiorum tuorum et
          filiarum tuarum, quas dederit tibi Dominus Deus tuus, in angustia et vastitate qua
          opprimet te hostis tuus.</ab>
        <ab xml:id="d1e2618" n="54"> Homo delicatus in te, et luxuriosus valde, invidebit fratri
          suo, et uxori, quae cubat in sinu suo,</ab>
        <ab xml:id="d1e2621" n="55"> ne det eis de carnibus filiorum suorum, quas comedet: eo quod
          nihil aliud habeat in obsidione et penuria, qua vastaverint te inimici tui intra omnes
          portas tuas.</ab>
        <ab xml:id="d1e2624" n="56"> Tenera mulier et delicata, quae super terram ingredi non
          valebat, nec pedis vestigium figere, propter mollitiem et teneritudinem nimiam, invidebit
          viro suo, qui cubat in sinu ejus, super filii et filiae carnibus,</ab>
        <ab xml:id="d1e2627" n="57"> et illuvie secundarum, quae egrediuntur de medio feminum ejus,
          et super liberis qui eadem hora nati sunt. Comedent enim eos clam propter rerum omnium
          penuriam in obsidione et vastitate, qua opprimet te inimicus tuus intra portas tuas.</ab>
        <ab xml:id="d1e2630" n="58"> Nisi custodieris et feceris omnia verba legis hujus, quae
          scripta sunt in hoc volumine, et timueris nomen ejus gloriosum et terribile, hoc est,
          Dominum Deum tuum : </ab>
        <ab xml:id="d1e2633" n="59"> augebit Dominus plagas tuas, et plagas seminis tui, plagas
          magnas et perseverantes, infirmitates pessimas et perpetuas : </ab>
        <ab xml:id="d1e2637" n="60"> et convertet in te omnes afflictiones Aegypti, quas timuisti,
          et adhaerebunt tibi.</ab>
        <ab xml:id="d1e2640" n="61"> Insuper et universos languores, et plagas, quae non sunt
          scriptae in volumine legis hujus, inducet Dominus super te, donec te conterat : </ab>
        <ab xml:id="d1e2643" n="62"> et remanebitis pauci numero, qui prius eratis sicut astra caeli
          prae multitudine, quoniam non audisti vocem Domini Dei tui.</ab>
        <ab xml:id="d1e2646" n="63"> Et sicut ante laetatus est Dominus super vos, bene vobis
          faciens, vosque multiplicans: sic laetabitur disperdens vos atque subvertens, ut
          auferamini de terra, ad quam ingredieris possidendam.
        </ab>
        <ab xml:id="d1e2650" n="64"> Disperget te Dominus in omnes populos, a summitate terrae usque
          ad terminos ejus: et servies ibi diis alienis, quos et tu ignoras et patres tui, lignis
          et lapidibus.</ab>
        <ab xml:id="d1e2653" n="65"> In gentibus quoque illis non quiesces, neque erit requies
          vestigio pedis tui. Dabit enim tibi Dominus ibi cor pavidum, et deficientes oculos, et
          animam consumptam moerore : </ab>
        <ab xml:id="d1e2657" n="66"> et erit vita tua quasi pendens ante te. Timebis nocte et die,
          et non credes vitae tuae.</ab>
        <ab xml:id="d1e2660" n="67"> Mane dices: Quis mihi det vesperum? et vespere: Quis mihi
          det mane? propter cordis tui formidinem, qua terreberis, et propter ea, quae tuis videbis
          oculis.</ab>
        <ab xml:id="d1e2663" n="68"> Reducet te Dominus classibus in Aegyptum per viam de qua dixit
          tibi ut eam amplius non videres. Ibi venderis inimicis tuis in servos et ancillas, et non
          erit qui emat.</ab>
      </div>
      <div xml:id="d1e2667" type="chap" n="29">
        <ab xml:id="d1e2669" n="1">Haec sunt verba foederis quod praecepit Dominus Moysi ut feriret
          cum filiis Israël in terra Moab: praeter illud foedus, quod cum eis pepigit in Horeb.<pc
            ana="#pilcrow"/>
        </ab>
        <ab xml:id="d1e2673" n="2">Vocavitque Moyses omnem Israël, et dixit ad eos: Vos vidistis
          universa, quae fecit Dominus coram vobis in terra Aegypti Pharaoni, et omnibus servis
          ejus, universaeque terrae illius,</ab>
        <ab xml:id="d1e2676" n="3">tentationes magnas, quas viderunt oculi tui, signa illa,
          portentaque ingentia,</ab>
        <ab xml:id="d1e2679" n="4">et non dedit vobis Dominus cor intelligens, et oculos videntes,
          et aures quae possunt audire, usque in praesentem diem.</ab>
        <ab xml:id="d1e2682" n="5">Adduxit vos quadraginta annis per desertum: non sunt attrita
          vestimenta vestra, nec calceamenta pedum vestrorum vetustate consumpta sunt.</ab>
        <ab xml:id="d1e2686" n="6">Panem non comedistis, vinum et siceram non bibistis: ut
          sciretis quia ego sum Dominus Deus vester.</ab>
        <ab xml:id="d1e2689" n="7">Et venistis ad hunc locum: egressusque est Sehon rex Hesebon,
          et Og rex Basan, occurrentes nobis ad pugnam. Et percussimus eos,</ab>
        <ab xml:id="d1e2692" n="8">et tulimus terram eorum, ac tradidimus possidendam Ruben et Gad,
          et dimidiae tribui Manasse.</ab>
        <ab xml:id="d1e2695" n="9">Custodite ergo verba pacti hujus, et implete ea: ut
          intelligatis universa quae facitis.
        </ab>
        <ab xml:id="d1e2699" n="10"> Vos statis hodie cuncti coram Domino Deo vestro, principes
          vestri, et tribus, ac majores natu, atque doctores, omnis populus Israël,</ab>
        <ab xml:id="d1e2702" n="11"> liberi et uxores vestrae, et advena qui tecum moratur in
          castris, exceptis lignorum caesoribus, et his qui comportant aquas : </ab>
        <ab xml:id="d1e2706" n="12"> ut transeas in foedere Domini Dei tui, et in jurejurando quod
          hodie Dominus Deus tuus percutit tecum : </ab>
        <ab xml:id="d1e2709" n="13"> ut suscitet te sibi in populum, et ipse sit Deus tuus sicut
          locutus est tibi, et sicut juravit patribus tuis, Abraham, Isaac, et Jacob.</ab>
        <ab xml:id="d1e2712" n="14"> Nec vobis solis ego hoc foedus ferio, et haec juramenta
          confirmo,</ab>
        <ab xml:id="d1e2715" n="15"> sed cunctis praesentibus et absentibus.</ab>
        <ab xml:id="d1e2718" n="16"> Vos enim nostis quomodo habitaverimus in terra Aegypti, et
          quomodo transierimus per medium nationum, quas transeuntes</ab>
        <ab xml:id="d1e2721" n="17"> vidistis abominationes et sordes, id est, idola eorum, lignum
          et lapidem, argentum et aurum, quae colebant.
        </ab>
        <ab xml:id="d1e2726" n="18"> Ne forte sit inter vos vir aut mulier, familia aut tribus,
          cujus cor aversum est hodie a Domino Deo nostro, ut vadat et serviat diis illarum gentium
         : et sit inter vos radix germinans fel et amaritudinem.</ab>
        <ab xml:id="d1e2729" n="19"> Cumque audierit verba juramenti hujus, benedicat sibi in corde
          suo, dicens: Pax erit mihi, et ambulabo in pravitate cordis mei: et absumat ebria
          sitientem,</ab>
        <ab xml:id="d1e2732" n="20"> et Dominus non ignoscat ei: sed tunc quam maxime furor ejus
          fumet, et zelus contra hominem illum, et sedeant super eum omnia maledicta, quae scripta
          sunt in hoc volumine: et deleat Dominus nomen ejus sub caelo,</ab>
        <ab xml:id="d1e2735" n="21"> et consumat eum in perditionem ex omnibus tribubus Israël,
          juxta maledictiones, quae in libro legis hujus ac foederis continentur.<pc ana="#pilcrow"
          />
        </ab>
        <ab xml:id="d1e2739" n="22"> Dicetque sequens generatio, et filii qui nascentur deinceps, et
          peregrini qui de longe venerint, videntes plagas terrae illius, et infirmitates, quibus
          eam afflixerit Dominus,</ab>
        <ab xml:id="d1e2742" n="23"> sulphure, et salis ardore comburens, ita ut ultra non seratur,
          nec virens quippiam germinet, in exemplum subversionis Sodomae et Gomorrhae, Adamae et
          Seboim, quas subvertit Dominus in ira et furore suo.</ab>
        <ab xml:id="d1e2746" n="24"> Et dicent omnes gentes: Quare sic fecit Dominus terrae huic ?
          quae est haec ira furoris ejus immensa ?</ab>
        <ab xml:id="d1e2749" n="25"> Et respondebunt: Quia dereliquerunt pactum Domini, quod
          pepigit cum patribus eorum, quando eduxit eos de terra Aegypti : </ab>
        <ab xml:id="d1e2752" n="26"> et servierunt diis alienis, et adoraverunt eos, quos
          nesciebant, et quibus non fuerant attributi : </ab>
        <ab xml:id="d1e2755" n="27"> idcirco iratus est furor Domini contra terram istam, ut
          induceret super eam omnia maledicta, quae in hoc volumine scripta sunt : </ab>
        <ab xml:id="d1e2758" n="28"> et ejecit eos de terra sua in ira et in furore, et in
          indignatione maxima, projecitque in terram alienam, sicut hodie comprobatur.</ab>
        <ab xml:id="d1e2761" n="29"> Abscondita, Domino Deo nostro ; quae manifesta sunt, nobis et
          filiis nostris usque in sempiternum, ut faciamus universa verba legis hujus.</ab>
      </div>
      <div xml:id="d1e2766" type="chap" n="30">
        <ab xml:id="d1e2768" n="1">Cum ergo venerint super te omnes sermones isti, benedictio sive
          maledictio, quam proposui in conspectu tuo: et ductus poenitudine cordis tui in universis
          gentibus, in quas disperserit te Dominus Deus tuus,</ab>
        <ab xml:id="d1e2771" n="2">et reversus fueris ad eum, et obedieris ejus imperiis, sicut ego
          hodie praecipio tibi, cum filiis tuis, in toto corde tuo, et in tota anima tua : </ab>
        <ab xml:id="d1e2774" n="3">reducet Dominus Deus tuus captivitatem tuam, ac miserebitur tui,
          et rursum congregabit te de cunctis populis, in quos te ante dispersit.</ab>
        <ab xml:id="d1e2777" n="4">Si ad cardines caeli fueris dissipatus, inde te retrahet Dominus
          Deus tuus,</ab>
        <ab xml:id="d1e2780" n="5">et assumet, atque introducet in terram, quam possederunt patres
          tui, et obtinebis eam: et benedicens tibi, majoris numeri te esse faciat quam fuerunt
          patres tui.</ab>
        <ab xml:id="d1e2784" n="6">Circumcidet Dominus Deus tuus cor tuum, et cor seminis tui, ut
          diligas Dominum Deum tuum in toto corde tuo, et in tota anima tua, ut possis vivere.</ab>
        <ab xml:id="d1e2787" n="7">Omnes autem maledictiones has convertet super inimicos tuos, et
          eos qui oderunt te et persequuntur.</ab>
        <ab xml:id="d1e2790" n="8">Tu autem reverteris, et audies vocem Domini Dei tui, faciesque
          universa mandata quae ego praecipio tibi hodie : </ab>
        <ab xml:id="d1e2793" n="9">et abundare te faciet Dominus Deus tuus in cunctis operibus
          manuum tuarum, in sobole uteri tui, et in fructu jumentorum tuorum, in ubertate terrae
          tuae, et in rerum omnium largitate. Revertetur enim Dominus, ut gaudeat super te in
          omnibus bonis, sicut gavisus est in patribus tuis : </ab>
        <ab xml:id="d1e2796" n="10"> si tamen audieris vocem Domini Dei tui, et custodieris
          praecepta ejus et caeremonias, quae in hac lege conscripta sunt: et revertaris ad Dominum
          Deum tuum in toto corde tuo, et in tota anima tua.
        </ab>
        <ab xml:id="d1e2800" n="11"> Mandatum hoc, quod ego praecipio tibi hodie, non supra te est,
          neque procul positum,</ab>
        <ab xml:id="d1e2804" n="12"> nec in caelo situm, ut possis dicere: Quis nostrum valet ad
          caelum ascendere, ut deferat illud ad nos, et audiamus atque opere compleamus ?</ab>
        <ab xml:id="d1e2807" n="13"> neque trans mare positum: ut causeris, et dicas: Quis ex
          nobis poterit transfretare mare, et illud ad nos usque deferre, ut possimus audire et
          facere quod praeceptum est ?</ab>
        <ab xml:id="d1e2810" n="14"> sed juxta te est sermo valde, in ore tuo, et in corde tuo, ut
          facias illum.</ab>
        <ab xml:id="d1e2813" n="15"> Considera quod hodie proposuerim in conspectu tuo, vitam et
          bonum, et e contrario mortem et malum : </ab>
        <ab xml:id="d1e2816" n="16"> ut diligas Dominum Deum tuum, et ambules in viis ejus, et
          custodias mandata illius ac caeremonias atque judicia: et vivas, atque multiplicet te,
          benedicatque tibi in terra, ad quam ingredieris possidendam.</ab>
        <ab xml:id="d1e2819" n="17"> Si autem aversum fuerit cor tuum, et audire nolueris, atque
          errore deceptus adoraveris deos alienos, et servieris eis : </ab>
        <ab xml:id="d1e2823" n="18"> praedico tibi hodie quod pereas, et parvo tempore moreris in
          terra, ad quam, Jordane transmisso, ingredieris possidendam.</ab>
        <ab xml:id="d1e2826" n="19"> Testes invoco hodie caelum et terram, quod proposuerim vobis
          vitam et mortem, benedictionem et maledictionem. Elige ergo vitam, ut et tu vivas, et
          semen tuum : </ab>
        <ab xml:id="d1e2829" n="20"> et diligas Dominum Deum tuum, atque obedias voci ejus, et illi
          adhaereas (ipse est enim vita tua, et longitudo dierum tuorum), ut habites in terra, pro
          qua juravit Dominus patribus tuis, Abraham, Isaac, et Jacob, ut daret eam illis.</ab>
      </div>
      <div xml:id="d1e2833" type="chap" n="31">
        <ab xml:id="d1e2835" n="1">Abiit itaque Moyses, et locutus est omnia verba haec ad
          universum Israël,</ab>
        <ab xml:id="d1e2838" n="2">et dixit ad eos: Centum viginti annorum sum hodie ; non possum
          ultra egredi et ingredi, praesertim cum et Dominus dixerit mihi: Non transibis Jordanem
          istum.</ab>
        <ab xml:id="d1e2841" n="3">Dominus ergo Deus tuus transibit ante te: ipse delebit omnes
          gentes has in conspectu tuo, et possidebis eas: et Josue iste transibit ante te, sicut
          locutus est Dominus.</ab>
        <ab xml:id="d1e2844" n="4">Facietque Dominus eis sicut fecit Sehon et Og regibus
          Amorrhaeorum, et terrae eorum, delebitque eos.</ab>
        <ab xml:id="d1e2847" n="5">Cum ergo et hos tradiderit vobis, similiter facietis eis, sicut
          praecepi vobis.</ab>
        <ab xml:id="d1e2851" n="6">Viriliter agite, et confortamini: nolite timere, nec paveatis
          ad conspectum eorum: quia Dominus Deus tuus ipse est ductor tuus, et non dimittet, nec
          derelinquet te.
        </ab>
        <ab xml:id="d1e2855" n="7">Vocavitque Moyses Josue, et dixit ei coram omni Israël : 
          Confortare, et esto robustus: tu enim introduces populum istum in terram, quam daturum se
          patribus eorum juravit Dominus, et tu eam sorte divides.</ab>
        <ab xml:id="d1e2858" n="8">Et Dominus qui ductor est vester, ipse erit tecum: non
          dimittet, nec derelinquet te: noli timere, nec paveas.
        </ab>
        <ab xml:id="d1e2862" n="9">Scripsit itaque Moyses legem hanc, et tradidit eam sacerdotibus
          filiis Levi, qui portabant arcam foederis Domini, et cunctis senioribus Israël.</ab>
        <ab xml:id="d1e2865" n="10"> Praecepitque eis, dicens: Post septem annos, anno remissionis,
          in solemnitate tabernaculorum,</ab>
        <ab xml:id="d1e2868" n="11"> convenientibus cunctis ex Israël, ut appareant in conspectu
          Domini Dei tui in loco quem elegerit Dominus, leges verba legis hujus coram omni Israël,
          audientibus eis,</ab>
        <ab xml:id="d1e2872" n="12"> et in unum omni populo congregato, tam viris quam mulieribus,
          parvulis, et advenis, qui sunt intra portas tuas: ut audientes discant, et timeant
          Dominum Deum vestrum, et custodiant, impleantque omnes sermones legis hujus.</ab>
        <ab xml:id="d1e2875" n="13"> Filii quoque eorum qui nunc ignorant, ut audire possint, et
          timeant Dominum Deum suum cunctis diebus quibus versantur in terra, ad quam vos, Jordane
          transmisso, pergitis obtinendam.
        </ab>
        <ab xml:id="d1e2879" n="14"> Et ait Dominus ad Moysen: Ecce prope sunt dies mortis tuae : 
          voca Josue, et state in tabernaculo testimonii, ut praecipiam ei. Abierunt ergo Moyses et
          Josue, et steterunt in tabernaculo testimonii : </ab>
        <ab xml:id="d1e2882" n="15"> apparuitque Dominus ibi in columna nubis, quae stetit in
          introitu tabernaculi.</ab>
        <ab xml:id="d1e2885" n="16"> Dixitque Dominus ad Moysen: Ecce tu dormies cum patribus tuis,
          et populus iste consurgens fornicabitur post deos alienos in terra, ad quam ingreditur ut
          habitet in ea: ibi derelinquet me, et irritum faciet foedus, quod pepigi cum eo.</ab>
        <ab xml:id="d1e2888" n="17"> Et irascetur furor meus contra eum in die illo: et derelinquam
          eum, et abscondam faciem meam ab eo, et erit in devorationem: invenient eum omnia mala et
          afflictiones, ita ut dicat in illo die: Vere quia non est Deus mecum, invenerunt me haec
          mala.</ab>
        <ab xml:id="d1e2892" n="18"> Ego autem abscondam, et celabo faciem meam in die illo propter
          omnia mala, quae fecit, quia secutus est deos alienos.
        </ab>
        <ab xml:id="d1e2896" n="19"> Nunc itaque scribite vobis canticum istud, et docete filios
          Israël: ut memoriter teneant, et ore decantent, et sit mihi carmen istud pro testimonio
          inter filios Israël.</ab>
        <ab xml:id="d1e2899" n="20"> Introducam enim eum in terram, pro qua juravi patribus ejus,
          lacte et melle manantem. Cumque comederint, et saturati, crassique fuerint, avertentur ad
          deos alienos, et servient eis: detrahentque mihi, et irritum facient pactum meum.</ab>
        <ab xml:id="d1e2902" n="21"> Postquam invenerint eum mala multa et afflictiones, respondebit
          ei canticum istud pro testimonio, quod nulla delebit oblivio ex ore seminis sui. Scio enim
          cogitationes ejus, quae facturus sit hodie, antequam introducam eum in terram, quam ei
          pollicitus sum.</ab>
        <ab xml:id="d1e2905" n="22"> Scripsit ergo Moyses canticum, et docuit filios Israël.</ab>
        <ab xml:id="d1e2908" n="23"> Praecepitque Dominus Josue filio Nun, et ait: Confortare, et
          esto robustus: tu enim introduces filios Israël in terram, quam pollicitus sum, et ego
          ero tecum.
        </ab>
        <ab xml:id="d1e2913" n="24"> Postquam ergo scripsit Moyses verba legis hujus in volumine,
          atque complevit,</ab>
        <ab xml:id="d1e2916" n="25"> praecepit Levitis, qui portabant arcam foederis Domini, dicens
          : </ab>
        <ab xml:id="d1e2919" n="26"> Tollite librum istum, et ponite eum in latere arcae foederis
          Domini Dei vestri: ut sit ibi contra te in testimonium.</ab>
        <ab xml:id="d1e2922" n="27"> Ego enim scio contentionem tuam, et cervicem tuam durissimam.
          Adhuc vivente me et ingrediente vobiscum, semper contentiose egistis contra Dominum : 
          quanto magis cum mortuus fuero ?</ab>
        <ab xml:id="d1e2925" n="28"> Congregate ad me omnes majores natu per tribus vestras, atque
          doctores, et loquar audientibus eis sermones istos, et invocabo contra eos caelum et
          terram.</ab>
        <ab xml:id="d1e2928" n="29"> Novi enim quod post mortem meam inique agetis, et declinabitis
          cito de via, quam praecepi vobis: et occurrent vobis mala in extremo tempore, quando
          feceritis malum in conspectu Domini, ut irritetis eum per opera manuum vestrarum.<pc
            ana="#pilcrow"/>
        </ab>
        <ab xml:id="d1e2933" n="30"> Locutus est ergo Moyses, audiente universo coetu Israël, verba
          carminis hujus, et ad finem usque complevit.</ab>
      </div>
      <div xml:id="d1e2937" type="chap" n="32">
        <ab xml:id="d1e2939" n="1">[Audite, caeli, quae loquor : / audiat terra verba oris
          mei./</ab>
        <ab xml:id="d1e2942" n="2">Concrescat ut pluvia doctrina mea,/ fluat ut ros eloquium meum,/
          quasi imber super herbam,/ et quasi stillae super gramina./</ab>
        <ab xml:id="d1e2945" n="3">Quia nomen Domini invocabo : / date magnificentiam Deo
            nostro.]
        </ab>
        <ab xml:id="d1e2949" n="4">[Dei perfecta sunt opera,/ et omnes viae ejus judicia : / Deus
          fidelis, et absque ulla iniquitate,/ justus et rectus./</ab>
        <ab xml:id="d1e2952" n="5">Peccaverunt ei, et non filii ejus in sordibus : / generatio prava
          atque perversa./</ab>
        <ab xml:id="d1e2956" n="6">Haeccine reddis Domino,/ popule stulte et insipiens ?/ numquid
          non ipse est pater tuus,/ qui possedit te, et fecit, et creavit te ?/</ab>
        <ab xml:id="d1e2959" n="7">Memento dierum antiquorum, cogita generationes singulas : /
          interroga patrem tuum,/ et annuntiabit tibi : / majores tuos, et dicent tibi./</ab>
        <ab xml:id="d1e2962" n="8">Quando dividebat Altissimus gentes,/ quando separabat filios
          Adam,/ constituit terminos populorum/ juxta numerum filiorum Israël./</ab>
        <ab xml:id="d1e2965" n="9">Pars autem Domini, populus ejus : / Jacob funiculus haereditatis
          ejus./</ab>
        <ab xml:id="d1e2968" n="10"> Invenit eum in terra deserta,/ in loco horroris, et vastae
          solitudinis : / circumduxit eum, et docuit : / et custodivit quasi pupillam oculi sui./</ab>
        <ab xml:id="d1e2971" n="11"> Sicut aquila provocans ad volandum pullos suos,/ et super eos
          volitans,/ expandit alas suas, et assumpsit eum,/ atque portavit in humeris suis./</ab>
        <ab xml:id="d1e2975" n="12"> Dominus solus dux ejus fuit,/ et non erat cum eo deus alienus
          : /</ab>
        <ab xml:id="d1e2978" n="13"> constituit eum super excelsam terram,/ ut comederet fructus
          agrorum : / ut sugeret mel de petra,/ oleumque de saxo durissimo ;/</ab>
        <ab xml:id="d1e2981" n="14"> butyrum de armento, et lac de ovibus/ cum adipe agnorum,/ et
          arietum filiorum Basan: et hircos/ cum medulla tritici,/ et sanguinem uvae biberet
            meracissimum.]
        </ab>
        <ab xml:id="d1e2985" n="15"> [Incrassatus est dilectus, et recalcitravit : / incrassatus,
          impinguatus, dilatatus,/ dereliquit Deum factorem suum,/ et recessit a Deo salutari
          suo./</ab>
        <ab xml:id="d1e2988" n="16"> Provocaverunt eum in diis alienis,/ et in abominationibus ad
          iracundiam concitaverunt./</ab>
        <ab xml:id="d1e2991" n="17"> Immolaverunt daemoniis et non Deo,/ diis quos ignorabant : /
          novi recentesque venerunt,/ quos non coluerunt patres eorum : /</ab>
        <ab xml:id="d1e2995" n="18"> Deum qui te genuit dereliquisti,/ et oblitus es Domini
          creatoris tui.]
        </ab>
        <ab xml:id="d1e2999" n="19"> [Vidit Dominus, et ad iracundiam concitatus est : / quia
          provocaverunt eum filii sui et filiae./</ab>
        <ab xml:id="d1e3002" n="20"> Et ait: Abscondam faciem meam ab eis,/ et considerabo
          novissima eorum : / generatio enim perversa est,/ et infideles filii./</ab>
        <ab xml:id="d1e3005" n="21"> Ipsi me provocaverunt in eo qui non erat Deus,/ et irritaverunt
          in vanitatibus suis : / et ego provocabo eos in eo qui non est populus,/ et in gente stulta
          irritabo illos./</ab>
        <ab xml:id="d1e3008" n="22"> Ignis succensus est in furore meo,/ et ardebit usque ad inferni
          novissima : / devorabitque terram cum germine suo,/ et montium fundamenta comburet./</ab>
        <ab xml:id="d1e3011" n="23"> Congregabo super eos mala,/ et sagittas meas complebo in
          eis./</ab>
        <ab xml:id="d1e3015" n="24"> Consumentur fame,/ et devorabunt eos aves morsu amarissimo : /
          dentes bestiarum immittam in eos,/ cum furore trahentium super terram, atque
          serpentium./</ab>
        <ab xml:id="d1e3018" n="25"> Foris vastabit eos gladius,/ et intus pavor,/ juvenem simul ac
          virginem,/ lactentem cum homine sene.]
        </ab>
        <ab xml:id="d1e3022" n="26"> [Dixi: Ubinam sunt ?/ cessare faciam ex hominibus memoriam
          eorum./</ab>
        <ab xml:id="d1e3025" n="27"> Sed propter iram inimicorum distuli : / ne forte superbirent
          hostes eorum,/ et dicerent: Manus nostra excelsa,/ et non Dominus, fecit haec
          omnia./</ab>
        <ab xml:id="d1e3028" n="28"> Gens absque consilio est,/ et sine prudentia./</ab>
        <ab xml:id="d1e3031" n="29"> Utinam saperent, et intelligerent,/ ac novissima
          providerent./</ab>
        <ab xml:id="d1e3035" n="30"> Quomodo persequatur unus mille,/ et duo fugent decem millia ?/
          nonne ideo, quia Deus suus vendidit eos,/ et Dominus conclusit illos ?/</ab>
        <ab xml:id="d1e3038" n="31"> Non enim est Deus noster ut dii eorum : / et inimici nostri sunt
          judices./</ab>
        <ab xml:id="d1e3041" n="32"> De vinea Sodomorum, vinea eorum,/ et de suburbanis Gomorrhae : /
          uva eorum, uva fellis,/ et botri amarissimi./</ab>
        <ab xml:id="d1e3044" n="33"> Fel draconum vinum eorum,/ et venenum aspidum insanabile./</ab>
        <ab xml:id="d1e3047" n="34"> Nonne haec condita sunt apud me,/ et signata in thesauris meis
          ?/</ab>
        <ab xml:id="d1e3050" n="35"> Mea est ultio, et ego retribuam in tempore,/ ut labatur pes
          eorum : / juxta est dies perditionis,/ et adesse festinant tempora./</ab>
        <ab xml:id="d1e3054" n="36"> Judicabit Dominus populum suum,/ et in servis suis miserebitur
          : / videbit quod infirmata sit manus,/ et clausi quoque defecerunt,/ residuique consumpti
            sunt.]
        </ab>
        <ab xml:id="d1e3058" n="37"> [Et dicet: Ubi sunt dii eorum,/ in quibus habebant fiduciam
          ?/</ab>
        <ab xml:id="d1e3061" n="38"> de quorum victimis comedebant adipes,/ et bibebant vinum
          libaminum : / surgant, et opitulentur vobis,/ et in necessitate vos protegant./</ab>
        <ab xml:id="d1e3064" n="39"> Videte quod ego sim solus,/ et non sit alius deus praeter me : /
          ego occidam, et ego vivere faciam : / percutiam, et ego sanabo,/ et non est qui de manu mea
          possit eruere./</ab>
        <ab xml:id="d1e3067" n="40"> Levabo ad caelum manum meam,/ et dicam: Vivo ego in
          aeternum./</ab>
        <ab xml:id="d1e3070" n="41"> Si acuero ut fulgur gladium meum,/ et arripuerit judicium manus
          mea : / reddam ultionem hostibus meis,/ et his qui oderunt me retribuam./</ab>
        <ab xml:id="d1e3074" n="42"> Inebriabo sagittas meas sanguine,/ et gladius meus devorabit
          carnes ;/ de cruore occisorum et de captivitate,/ nudati inimicorum capitis./</ab>
        <ab xml:id="d1e3077" n="43"> Laudate, gentes, populum ejus,/ quia sanguinem servorum suorum
          ulciscetur : / et vindictam retribuet in hostes eorum,/ et propitius erit terrae populi
            sui.]
        </ab>
        <ab xml:id="d1e3081" n="44"> Venit ergo Moyses, et locutus est omnia verba cantici hujus in
          auribus populi, ipse et Josue filius Nun.</ab>
        <ab xml:id="d1e3084" n="45"> Complevitque omnes sermones istos, loquens ad universum
          Israël,</ab>
        <ab xml:id="d1e3087" n="46"> et dixit ad eos: Ponite corda vestra in omnia verba, quae ego
          testificor vobis hodie: ut mandetis ea filiis vestris custodire et facere, et implere
          universa quae scripta sunt legis hujus : </ab>
        <ab xml:id="d1e3090" n="47"> quia non incassum praecepta sunt vobis, sed ut singuli in eis
          viverent: quae facientes longo perseveretis tempore in terra, ad quam, Jordane
          transmisso, ingredimini possidendam.</ab>
        <ab xml:id="d1e3094" n="48"> Locutusque est Dominus ad Moysen in eadem die, dicens : </ab>
        <ab xml:id="d1e3097" n="49"> Ascende in montem istum Abarim, id est, transitum, in montem
          Nebo, qui est in terra Moab contra Jericho: et vide terram Chanaan, quam ego tradam
          filiis Israël obtinendam, et morere in monte.</ab>
        <ab xml:id="d1e3100" n="50"> Quem conscendens jungeris populis tuis, sicut mortuus est Aaron
          frater tuus in monte Hor, et appositus populis suis : </ab>
        <ab xml:id="d1e3103" n="51"> quia praevaricati estis contra me in medio filiorum Israël ad
          aquas contradictionis in Cades deserti Sin: et non sanctificastis me inter filios
          Israël.</ab>
        <ab xml:id="d1e3106" n="52"> E contra videbis terram, et non ingredieris in eam, quam ego
          dabo filiis Israël.</ab>
      </div>
      <div xml:id="d1e3110" type="chap" n="33">
        <ab xml:id="d1e3112" n="1">Haec est benedictio, qua benedixit Moyses, homo Dei, filiis
          Israël ante mortem suam.</ab>
        <ab xml:id="d1e3115" n="2">Et ait: [Dominus de Sinai venit,/ et de Seir ortus est nobis : /
          apparuit de monte Pharan,/ et cum eo sanctorum millia./ In dextera ejus ignea lex./</ab>
        <ab xml:id="d1e3118" n="3">Dilexit populos,/ omnes sancti in manu illius sunt : / et qui
          appropinquant pedibus ejus,/ accipient de doctrina illius./</ab>
        <ab xml:id="d1e3121" n="4">Legem praecepit nobis Moyses,/ haereditatem multitudinis
          Jacob./</ab>
        <ab xml:id="d1e3124" n="5">Erit apud rectissimum rex,/ congregatis principibus populi cum
          tribubus Israël./</ab>
        <ab xml:id="d1e3128" n="6">Vivat Ruben, et non moriatur,/ et sit parvus in numero.]</ab>
        <ab xml:id="d1e3131" n="7">Haec est Judae benedictio: [Audi, Domine, vocem Judae,/ et ad
          populum suum introduc eum : / manus ejus pugnabunt pro eo,/ et adjutor illius contra
          adversarios ejus erit.]</ab>
        <ab xml:id="d1e3134" n="8">Levi quoque ait: [Perfectio tua, et doctrina tua viro sancto
          tuo,/ quem probasti in tentatione,/ et judicasti ad aquas contradictionis./</ab>
        <ab xml:id="d1e3137" n="9">Qui dixit patri suo et matri suae: Nescio vos : / et fratribus
          suis: Ignoro vos : / et nescierunt filios suos./ Hi custodierunt eloquium tuum,/ et pactum
          tuum servaverunt./</ab>
        <ab xml:id="d1e3140" n="10"> Judicia tua, o Jacob,/ et legem tuam, o Israël : / ponent
          thymiama in furore tuo,/ et holocaustum super altare tuum./</ab>
        <ab xml:id="d1e3143" n="11"> Benedic, Domine, fortitudini ejus : / et opera manuum illius
          suscipe./ Percute dorsa inimicorum ejus : / et qui oderunt eum, non consurgant.]</ab>
        <ab xml:id="d1e3147" n="12"> Et Benjamin ait: [Amantissimus Domini habitabit confidenter in
          eo : / quasi in thalamo tota die morabitur,/ et inter humeros illius requiescet.]</ab>
        <ab xml:id="d1e3150" n="13"> Joseph quoque ait: [De benedictione Domini terra ejus,/ de
          pomis caeli, et rore, atque abysso subjacente./</ab>
        <ab xml:id="d1e3153" n="14"> De pomis fructuum solis ac lunae,/</ab>
        <ab xml:id="d1e3156" n="15"> de vertice antiquorum montium,/ de pomis collium aeternorum
          : /</ab>
        <ab xml:id="d1e3159" n="16"> et de frugibus terrae, et de plenitudine ejus./ Benedictio
          illius qui apparuit in rubo,/ veniat super caput Joseph,/ et super verticem nazaraei inter
          fratres suos./</ab>
        <ab xml:id="d1e3162" n="17"> Quasi primogeniti tauri pulchritudo ejus,/ cornua rhinocerotis
          cornua illius : / in ipsis ventilabit gentes usque ad terminos terrae./ Hae sunt
          multitudines Ephraim : / et haec millia Manasse.]</ab>
        <ab xml:id="d1e3166" n="18"> Et Zabulon ait: [Laetare, Zabulon, in exitu tuo,/ et Issachar
          in tabernaculis tuis./</ab>
        <ab xml:id="d1e3169" n="19"> Populos vocabunt ad montem : / ibi immolabunt victimas
          justitiae./ Qui inundationem maris quasi lac sugent,/ et thesauros absconditos
          arenarum.]</ab>
        <ab xml:id="d1e3172" n="20"> Et Gad ait: [Benedictus in latitudine Gad : / quasi leo
          requievit,/ cepitque brachium et verticem./</ab>
        <ab xml:id="d1e3175" n="21"> Et vidit principatum suum,/ quod in parte sua doctor esset
          repositus : / qui fuit cum principibus populi,/ et fecit justitias Domini,/ et judicium
          suum cum Israël.]</ab>
        <ab xml:id="d1e3178" n="22"> Dan quoque ait: [Dan catulus leonis, fluet largiter de
          Basan.]</ab>
        <ab xml:id="d1e3181" n="23"> Et Nephthali dixit: [Nephthali abundantia perfruetur,/ et
          plenus erit benedictionibus Domini : / mare et meridiem possidebit.]</ab>
        <ab xml:id="d1e3185" n="24"> Aser quoque ait: [Benedictus in filiis Aser,/ sit placens
          fratribus suis,/ et tingat in oleo pedem suum : /</ab>
        <ab xml:id="d1e3188" n="25"> ferrum et aes calceamentum ejus./ Sicut dies juventutis tuae,
          ita et senectus tua./</ab>
        <ab xml:id="d1e3191" n="26"> Non est deus alius ut Deus rectissimi,/ ascensor caeli,
          auxiliator tuus./ Magnificentia ejus discurrunt nubes,/</ab>
        <ab xml:id="d1e3194" n="27"> habitaculum ejus sursum,/ et subter brachia sempiterna/ ejiciet
          a facie tua inimicum,/ dicetque: Conterere./</ab>
        <ab xml:id="d1e3197" n="28"> Habitabit Israël confidenter, et solus./ Oculus Jacob in terra
          frumenti et vini,/ caelique caligabunt rore./</ab>
        <ab xml:id="d1e3200" n="29"> Beatus es tu, Israël : / quis similis tui, popule, qui salvaris
          in Domino ?/ Scutum auxilii tui,/ et gladius gloriae tuae : / negabunt te inimici tui,/ et
          tu eorum colla calcabis.]</ab>
      </div>
      <div xml:id="d1e3204" type="chap" n="34">
        <ab xml:id="d1e3206" n="1">Ascendit ergo Moyses de campestribus Moab super montem Nebo, in
          verticem Phasga contra Jericho: ostenditque ei Dominus omnem terram Galaad usque
          Dan,</ab>
        <ab xml:id="d1e3209" n="2">et universum Nephthali, terramque Ephraim et Manasse, et omnem
          terram Juda usque ad mare novissimum,</ab>
        <ab xml:id="d1e3212" n="3">et australem partem, et latitudinem campi Jericho civitatis
          palmarum usque Segor.</ab>
        <ab xml:id="d1e3215" n="4">Dixitque Dominus ad eum: Haec est terra, pro qua juravi
          Abraham, Isaac, et Jacob, dicens: Semini tuo dabo eam. Vidisti eam oculis tuis, et non
          transibis ad illam.</ab>
        <ab xml:id="d1e3218" n="5">Mortuusque est ibi Moyses servus Domini, in terra Moab, jubente
          Domino : </ab>
        <ab xml:id="d1e3222" n="6">et sepelivit eum in valle terrae Moab contra Phogor: et non
          cognovit homo sepulchrum ejus usque in praesentem diem.</ab>
        <ab xml:id="d1e3225" n="7">Moyses centum et viginti annorum erat quando mortuus est: non
          caligavit oculus ejus, nec dentes illius moti sunt.</ab>
        <ab xml:id="d1e3228" n="8">Fleveruntque eum filii Israël in campestribus Moab triginta
          diebus: et completi sunt dies planctus lugentium Moysen.</ab>
        <ab xml:id="d1e3231" n="9">Josue vero filius Nun repletus est spiritu sapientiae, quia
          Moyses posuit super eum manus suas. Et obedierunt ei filii Israël, feceruntque sicut
          praecepit Dominus Moysi.</ab>
        <ab xml:id="d1e3234" n="10"> Et non surrexit ultra propheta in Israël sicut Moyses, quem
          nosset Dominus facie ad faciem,</ab>
        <ab xml:id="d1e3237" n="11"> in omnibus signis atque portentis, quae misit per eum, ut
          faceret in terra Aegypti Pharaoni, et omnibus servis ejus, universaeque terrae
          illius,</ab>
        <ab xml:id="d1e3241" n="12"> et cunctam manum robustam, magnaque mirabilia, quae fecit
          Moyses coram universo Israël.</ab>
      </div>


    </body>
  </text>
</TEI>
