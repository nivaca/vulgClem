<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Philemonem</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Paulus vinctus Christi Jesu, et Timotheus frater, Philemoni
          dilecto, et adjutori nostro,</ab>
        <ab xml:id="d1e36" n="2">et Appiae sorori carissimae, et Archippo commilitoni nostro, et
          ecclesiae, quae in domo tua est.</ab>
        <ab xml:id="d1e39" n="3">Gratia vobis, et pax a Deo Patre nostro, et Domino Jesu
            Christo.
        </ab>
        <ab xml:id="d1e43" n="4">Gratias ago Deo meo, semper memoriam tui faciens in orationibus
          meis,</ab>
        <ab xml:id="d1e46" n="5">audiens caritatem tuam, et fidem, quam habes in Domino Jesu, et in
          omnes sanctos : </ab>
        <ab xml:id="d1e50" n="6">ut communicatio fidei tuae evidens fiat in agnitione omnis operis
          boni, quod est in vobis in Christo Jesu.</ab>
        <ab xml:id="d1e53" n="7">Gaudium enim magnum habui, et consolationem in caritate tua: quia
          viscera sanctorum requieverunt per te, frater.
        </ab>
        <ab xml:id="d1e57" n="8">Propter quod multam fiduciam habens in Christo Jesu imperandi tibi
          quod ad rem pertinet : </ab>
        <ab xml:id="d1e60" n="9">propter caritatem magis obsecro, cum sis talis, ut Paulus senex,
          nunc autem et vinctus Jesu Christi : </ab>
        <ab xml:id="d1e63" n="10"> obsecro te pro meo filio, quem genui in vinculis, Onesimo,</ab>
        <ab xml:id="d1e66" n="11"> qui tibi aliquando inutilis fuit, nunc autem et mihi et tibi
          utilis,</ab>
        <ab xml:id="d1e70" n="12"> quem remisi tibi. Tu autem illum, ut mea viscera, suscipe : </ab>
        <ab xml:id="d1e73" n="13"> quem ego volueram mecum detinere, ut pro te mihi ministraret in
          vinculis Evangelii : </ab>
        <ab xml:id="d1e76" n="14"> sine consilio autem tuo nihil volui facere, uti ne velut ex
          necessitate bonum tuum esset, sed voluntarium.</ab>
        <ab xml:id="d1e79" n="15"> Forsitan enim ideo discessit ad horam a te, ut aeternum illum
          reciperes : </ab>
        <ab xml:id="d1e82" n="16"> jam non ut servum, sed pro servo carissimum fratrem, maxime mihi
         : quanto autem magis tibi et in carne, et in Domino ?</ab>
        <ab xml:id="d1e85" n="17"> Si ergo habes me socium, suscipe illum sicut me : </ab>
        <ab xml:id="d1e89" n="18"> si autem aliquid nocuit tibi, aut debet, hoc mihi imputa.</ab>
        <ab xml:id="d1e92" n="19"> Ego Paulus scripsi mea manu: ego reddam, ut non dicam tibi, quod
          et teipsum mihi debes : </ab>
        <ab xml:id="d1e95" n="20"> ita, frater. Ego te fruar in Domino: refice viscera mea in
          Domino.</ab>
        <ab xml:id="d1e98" n="21"> Confidens in obedientia tua scripsi tibi: sciens quoniam et
          super id, quod dico, facies.
        </ab>
        <ab xml:id="d1e102" n="22"> Simul autem et para mihi hospitium: nam spero per orationes
          vestras donari me vobis.</ab>
        <ab xml:id="d1e105" n="23"> Salutat te Epaphras concaptivus meus in Christo Jesu,</ab>
        <ab xml:id="d1e109" n="24"> Marcus, Aristarchus, Demas, et Lucas, adjutores mei.</ab>
        <ab xml:id="d1e112" n="25"> Gratia Domini nostri Jesu Christi cum spiritu vestro. Amen.</ab>
      </div>


    </body>
  </text>
</TEI>
