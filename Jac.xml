<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Jacobus</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Jacobus, Dei et Domini nostri Jesu Christi servus, duodecim
          tribubus, quae sunt in dispersione, salutem.<pc ana="#pilcrow"/>
        </ab>
        <ab xml:id="d1e37" n="2"> Omne gaudium existimate fratres mei, cum in tentationes varias
          incideritis :</ab>
        <ab xml:id="d1e40" n="3"> scientes quod probatio fidei vestrae patientiam operatur.</ab>
        <ab xml:id="d1e43" n="4"> Patientia autem opus perfectum habet : ut sitis perfecti et
          integri in nullo deficientes.</ab>
        <ab xml:id="d1e46" n="5"> Si quis autem vestrum indiget sapientia, postulet a Deo, qui dat
          omnibus affluenter, et non improperat : et dabitur ei.</ab>
        <ab xml:id="d1e50" n="6"> Postulet autem in fide nihil haesitans : qui enim haesitat,
          similis est fluctui maris, qui a vento movetur et circumfertur :</ab>
        <ab xml:id="d1e53" n="7"> non ergo aestimet homo ille quod accipiat aliquid a Domino.</ab>
        <ab xml:id="d1e56" n="8"> Vir duplex animo inconstans est in omnibus viis suis.</ab>
        <ab xml:id="d1e59" n="9"> Glorietur autem frater humilis in exaltatione sua :</ab>
        <ab xml:id="d1e62" n="10"> dives autem in humilitate sua, quoniam sicut flos foeni transibit
          ;</ab>
        <ab xml:id="d1e65" n="11"> exortus est enim sol cum ardore, et arefecit foenum, et flos ejus
          decidit, et decor vultus ejus deperiit : ita et dives in itineribus suis marcescet.</ab>
        <ab xml:id="d1e69" n="12"> Beatus vir qui suffert tentationem : quoniam cum probatus fuerit,
          accipiet coronam vitae, quam repromisit Deus diligentibus se.</ab>
        <ab xml:id="d1e72" n="13"> Nemo cum tentatur, dicat quoniam a Deo tentatur : Deus enim
          intentator malorum est : ipse autem neminem tentat.</ab>
        <ab xml:id="d1e75" n="14"> Unusquisque vero tentatur a concupiscentia sua abstractus, et
          illectus.</ab>
        <ab xml:id="d1e78" n="15"> Deinde concupiscentia cum conceperit, parit peccatum : peccatum
          vero cum consummatum fuerit, generat mortem.</ab>
        <ab xml:id="d1e81" n="16"> Nolite itaque errare, fratres mei dilectissimi.</ab>
        <ab xml:id="d1e84" n="17"> Omne datum optimum, et omne donum perfectum desursum est,
          descendens a Patre luminum, apud quem non est transmutatio, nec vicissitudinis
          obumbratio.</ab>
        <ab xml:id="d1e88" n="18"> Voluntarie enim genuit nos verbo veritatis, ut simus initium
          aliquod creaturae ejus.<pc ana="#pilcrow"/>
        </ab>
        <ab xml:id="d1e92" n="19"> Scitis, fratres mei dilectissimi. Sit autem omnis homo velox ad
          audiendum : tardus autem ad loquendum, et tardus ad iram.</ab>
        <ab xml:id="d1e95" n="20"> Ira enim viri justitiam Dei non operatur.</ab>
        <ab xml:id="d1e98" n="21"> Propter quod abjicientes omnem immunditiam, et abundantiam
          malitiae, in mansuetudine suscipite insitum verbum, quod potest salvare animas
          vestras.</ab>
        <ab xml:id="d1e101" n="22"> Estote autem factores verbi, et non auditores tantum : fallentes
          vosmetipsos.</ab>
        <ab xml:id="d1e104" n="23"> Quia si quis auditor est verbi, et non factor, hic comparabitur
          viro consideranti vultum nativitatis suae in speculo :</ab>
        <ab xml:id="d1e108" n="24"> consideravit enim se, et abiit, et statim oblitus est qualis
          fuerit.</ab>
        <ab xml:id="d1e111" n="25"> Qui autem perspexerit in legem perfectam libertatis, et
          permanserit in ea, non auditor obliviosus factus, sed factor operis : hic beatus in facto
          suo erit.</ab>
        <ab xml:id="d1e114" n="26"> Si quis autem putat se religiosum esse, non refrenans linguam
          suam, sed seducens cor suum, hujus vana est religio.</ab>
        <ab xml:id="d1e117" n="27"> Religio munda et immaculata apud Deum et Patrem, haec est :
          visitare pupillos et viduas in tribulatione eorum, et immaculatum se custodire ab hoc
          saeculo.</ab>
      </div>
      <div xml:id="d1e121" type="chap" n="2">
        <ab xml:id="d1e123" n="1"> Fratres mei, nolite in personarum acceptione habere fidem Domini
          nostri Jesu Christi gloriae.</ab>
        <ab xml:id="d1e126" n="2"> Etenim si introierit in conventum vestrum vir aureum annulum
          habens in veste candida, introierit autem et pauper in sordido habitu,</ab>
        <ab xml:id="d1e129" n="3"> et intendatis in eum qui indutus est veste praeclara, et
          dixeritis ei : Tu sede hic bene : pauperi autem dicatis : Tu sta illic ; aut sede sub
          scabello pedum meorum :</ab>
        <ab xml:id="d1e132" n="4"> nonne judicatis apud vosmetipsos, et facti estis judices
          cogitationum iniquarum ?</ab>
        <ab xml:id="d1e135" n="5"> Audite, fratres mei dilectissimi : nonne Deus elegit pauperes in
          hoc mundo, divites in fide, et haeredes regni, quod repromisit Deus diligentibus se ?</ab>
        <ab xml:id="d1e139" n="6"> vos autem exhonorastis pauperem. Nonne divites per potentiam
          opprimunt vos, et ipsi trahunt vos ad judicia ?</ab>
        <ab xml:id="d1e142" n="7"> nonne ipsi blasphemant bonum nomen, quod invocatum est super vos
          ?</ab>
        <ab xml:id="d1e145" n="8"> Si tamen legem perficitis regalem secundum Scripturas : Diliges
          proximum tuum sicut teipsum : bene facitis :</ab>
        <ab xml:id="d1e148" n="9"> si autem personas accipitis, peccatum operamini, redarguti a lege
          quasi transgressores.</ab>
        <ab xml:id="d1e151" n="10"> Quicumque autem totam legem servaverit, offendat autem in uno,
          factus est omnium reus.</ab>
        <ab xml:id="d1e154" n="11"> Qui enim dixit : Non moechaberis, dixit et : Non occides. Quod
          si non moechaberis, occides autem, factus es transgressor legis.</ab>
        <ab xml:id="d1e158" n="12"> Sic loquimini, et sic facite sicut per legem libertatis
          incipientes judicari.</ab>
        <ab xml:id="d1e161" n="13"> Judicium enim sine misericordia illi qui non fecit misericordiam
          : superexaltat autem misericordia judicium.<pc ana="#pilcrow"/>
        </ab>
        <ab xml:id="d1e165" n="14"> Quid proderit, fratres mei, si fidem quis dicat se habere, opera
          autem non habeat ? numquid poterit fides salvare eum ?</ab>
        <ab xml:id="d1e168" n="15"> Si autem frater et soror nudi sint, et indigeant victu
          quotidiano,</ab>
        <ab xml:id="d1e171" n="16"> dicat autem aliquis ex vobis illis : Ite in pace, calefacimini
          et saturamini : non dederitis autem eis quae necessaria sunt corpori, quid proderit ?</ab>
        <ab xml:id="d1e174" n="17"> Sic et fides, si non habeat opera, mortua est in semetipsa.</ab>
        <ab xml:id="d1e178" n="18"> Sed dicet quis : Tu fidem habes, et ego opera habeo : ostende
          mihi fidem tuam sine operibus : et ego ostendam tibi ex operibus fidem meam.</ab>
        <ab xml:id="d1e181" n="19"> Tu credis quoniam unus est Deus : bene facis : et daemones
          credunt, et contremiscunt.</ab>
        <ab xml:id="d1e184" n="20"> Vis autem scire, o homo inanis, quoniam fides sine operibus
          mortua est ?</ab>
        <ab xml:id="d1e187" n="21"> Abraham pater noster nonne ex operibus justificatus est,
          offerens Isaac filium suum super altare ?</ab>
        <ab xml:id="d1e190" n="22"> Vides quoniam fides cooperabatur operibus illius : et ex
          operibus fides consummata est ?</ab>
        <ab xml:id="d1e193" n="23"> Et suppleta est Scriptura, dicens : Credidit Abraham Deo, et
          reputatum est illi ad justitiam, et amicus Dei appellatus est.</ab>
        <ab xml:id="d1e197" n="24"> Videtis quoniam ex operibus justificatur homo, et non ex fide
          tantum ?</ab>
        <ab xml:id="d1e200" n="25"> Similiter et Rahab meretrix, nonne ex operibus justificata est,
          suscipiens nuntios, et alia via ejiciens ?</ab>
        <ab xml:id="d1e203" n="26"> Sicut enim corpus sine spiritu mortuum est, ita et fides sine
          operibus mortua est.</ab>
      </div>
      <div xml:id="d1e207" type="chap" n="3">
        <ab xml:id="d1e209" n="1"> Nolite plures magistri fieri fratres mei, scientes quoniam majus
          judicium sumitis.</ab>
        <ab xml:id="d1e212" n="2"> In multis enim offendimus omnes. Si quis in verbo non offendit,
          hic perfectus est vir : potest etiam freno circumducere totum corpus.</ab>
        <ab xml:id="d1e215" n="3"> Si autem equis frena in ora mittimus ad consentiendum nobis, et
          omne corpus illorum circumferimus.</ab>
        <ab xml:id="d1e218" n="4"> Ecce et naves, cum magnae sint, et a ventis validis minentur,
          circumferuntur a modico gubernaculo ubi impetus dirigentis voluerit.</ab>
        <ab xml:id="d1e221" n="5"> Ita et lingua modicum quidem membrum est, et magna exaltat. Ecce
          quantus ignis quam magnam silvam incendit !</ab>
        <ab xml:id="d1e225" n="6"> Et lingua ignis est, universitas iniquitatis. Lingua constituitur
          in membris nostris, quae maculat totum corpus, et inflammat rotam nativitatis nostrae
          inflammata a gehenna.</ab>
        <ab xml:id="d1e228" n="7"> Omnis enim natura bestiarum, et volucrum, et serpentium, et
          ceterorum domantur, et domita sunt a natura humana :</ab>
        <ab xml:id="d1e231" n="8"> linguam autem nullus hominum domare potest : inquietum malum,
          plena veneno mortifero.</ab>
        <ab xml:id="d1e234" n="9"> In ipsa benedicimus Deum et Patrem : et in ipsa maledicimus
          homines, qui ad similitudinem Dei facti sunt.</ab>
        <ab xml:id="d1e237" n="10"> Ex ipso ore procedit benedictio et maledictio. Non oportet,
          fratres mei, haec ita fieri.</ab>
        <ab xml:id="d1e240" n="11"> Numquid fons de eodem foramine emanat dulcem et amaram aquam
          ?</ab>
        <ab xml:id="d1e244" n="12"> Numquid potest, fratres mei, ficus uvas facere, aut vitis ficus
          ? Sic neque salsa dulcem potest facere aquam.<pc ana="#pilcrow"/>
        </ab>
        <ab xml:id="d1e248" n="13"> Quis sapiens et disciplinatus inter vos ? Ostendat ex bona
          conversatione operationem suam in mansuetudine sapientiae.</ab>
        <ab xml:id="d1e251" n="14"> Quod si zelum amarum habetis, et contentiones sint in cordibus
          vestris : nolite gloriari, et mendaces esse adversus veritatem :</ab>
        <ab xml:id="d1e254" n="15"> non est enim ista sapientia desursum descendens : sed terrena,
          animalis, diabolica.</ab>
        <ab xml:id="d1e257" n="16"> Ubi enim zelus et contentio, ibi inconstantia et omne opus
          pravum.</ab>
        <ab xml:id="d1e260" n="17"> Quae autem desursum est sapientia, primum quidem pudica est,
          deinde pacifica, modesta, suadibilis, bonis consentiens, plena misericordia et fructibus
          bonis, non judicans, sine simulatione.</ab>
        <ab xml:id="d1e264" n="18"> Fructus autem justitiae, in pace seminatur, facientibus
          pacem.</ab>
      </div>
      <div xml:id="d1e268" type="chap" n="4">
        <ab xml:id="d1e270" n="1"> Unde bella et lites in vobis ? nonne hinc : ex concupiscentiis
          vestris, quae militant in membris vestris ?</ab>
        <ab xml:id="d1e273" n="2"> concupiscitis, et non habetis : occiditis, et zelatis : et non
          potestis adipisci : litigatis, et belligeratis, et non habetis, propter quod non
          postulatis.</ab>
        <ab xml:id="d1e276" n="3"> Petitis, et non accipitis : eo quod male petatis : ut in
          concupiscentiis vestris insumatis.</ab>
        <ab xml:id="d1e279" n="4"> Adulteri, nescitis quia amicitia hujus mundi inimica est Dei ?
          quicumque ergo voluerit amicus esse saeculi hujus, inimicus Dei constituitur.</ab>
        <ab xml:id="d1e282" n="5"> An putatis quia inaniter Scriptura dicat : Ad invidiam
          concupiscit spiritus qui habitat in vobis ?</ab>
        <ab xml:id="d1e286" n="6"> majorem autem dat gratiam. Propter quod dicit : Deus superbis
          resistit, humilibus autem dat gratiam.</ab>
        <ab xml:id="d1e289" n="7"> Subditi ergo estote Deo, resistite autem diabolo, et fugiet a
          vobis.</ab>
        <ab xml:id="d1e292" n="8"> Appropinquate Deo, et appropinquabit vobis. Emundate manus,
          peccatores : et purificate corda, duplices animo.</ab>
        <ab xml:id="d1e295" n="9"> Miseri estote, et lugete, et plorate : risus vester in luctum
          convertatur, et gaudium in moerorem.</ab>
        <ab xml:id="d1e298" n="10"> Humiliamini in conspectu Domini, et exaltabit vos.</ab>
        <ab xml:id="d1e301" n="11"> Nolite detrahere alterutrum fratres. Qui detrahit fratri, aut
          qui judicat fratrem suum, detrahit legi, et judicat legem. Si autem judicas legem, non es
          factor legis, sed judex.</ab>
        <ab xml:id="d1e305" n="12"> Unus est legislator et judex, qui potest perdere et liberare.<pc
            ana="#pilcrow"/>
        </ab>
        <ab xml:id="d1e309" n="13"> Tu autem quis es, qui judicas proximum ? Ecce nunc qui dicitis :
          Hodie, aut crastino ibimus in illam civitatem, et faciemus ibi quidem annum, et
          mercabimur, et lucrum faciemus :</ab>
        <ab xml:id="d1e312" n="14"> qui ignoratis quid erit in crastino.</ab>
        <ab xml:id="d1e315" n="15"> Quae est enim vita vestra ? vapor est ad modicum parens, et
          deinceps exterminabitur ; pro eo ut dicatis : Si Dominus voluerit. Et : Si vixerimus,
          faciemus hoc, aut illud.</ab>
        <ab xml:id="d1e318" n="16"> Nunc autem exsultatis in superbiis vestris. Omnis exsultatio
          talis, maligna est.</ab>
        <ab xml:id="d1e321" n="17"> Scienti igitur bonum facere, et non facienti, peccatum est
          illi.</ab>
      </div>
      <div xml:id="d1e325" type="chap" n="5">
        <ab xml:id="d1e327" n="1"> Agite nunc divites, plorate ululantes in miseriis vestris, quae
          advenient vobis.</ab>
        <ab xml:id="d1e330" n="2"> Divitiae vestrae putrefactae sunt, et vestimenta vestra a tineis
          comesta sunt.</ab>
        <ab xml:id="d1e333" n="3"> Aurum et argentum vestrum aeruginavit : et aerugo eorum in
          testimonium vobis erit, et manducabit carnes vestras sicut ignis. Thesaurizastis vobis
          iram in novissimis diebus.</ab>
        <ab xml:id="d1e336" n="4"> Ecce merces operariorum, qui messuerunt regiones vestras, quae
          fraudata est a vobis, clamat : et clamor eorum in aures Domini sabbaoth introivit.</ab>
        <ab xml:id="d1e339" n="5"> Epulati estis super terram, et in luxuriis enutristis corda
          vestra in die occisionis.</ab>
        <ab xml:id="d1e343" n="6"> Addixistis, et occidistis justum, et non resistit vobis.<pc
            ana="#pilcrow"/>
        </ab>
        <ab xml:id="d1e347" n="7"> Patientes igitur estote, fratres, usque ad adventum Domini. Ecce
          agricola exspectat pretiosum fructum terrae, patienter ferens donec accipiat temporaneum
          et serotinum.</ab>
        <ab xml:id="d1e350" n="8"> Patientes igitur estote et vos, et confirmate corda vestra :
          quoniam adventus Domini appropinquavit.</ab>
        <ab xml:id="d1e353" n="9"> Nolite ingemiscere, fratres, in alterutrum, ut non judicemini.
          Ecce judex ante januam assistit.</ab>
        <ab xml:id="d1e356" n="10"> Exemplum accipite, fratres, exitus mali, laboris, et patientiae,
          prophetas qui locuti sunt in nomine Domini.</ab>
        <ab xml:id="d1e359" n="11"> Ecce beatificamus eos qui sustinuerunt. Sufferentiam Job
          audistis, et finem Domini vidistis, quoniam misericors Dominus est, et miserator.<pc
            ana="#pilcrow"/>
        </ab>
        <ab xml:id="d1e364" n="12"> Ante omnia autem, fratres mei, nolite jurare, neque per caelum,
          neque per terram, neque aliud quodcumque juramentum. Sit autem sermo vester : Est, est :
          Non, non : ut non sub judicio decidatis.<pc ana="#pilcrow"/>
        </ab>
        <ab xml:id="d1e368" n="13"> Tristatur aliquis vestrum ? oret. Aequo animo est ?
          psallat.</ab>
        <ab xml:id="d1e371" n="14"> Infirmatur quis in vobis ? inducat presbyteros ecclesiae, et
          orent super eum, ungentes eum oleo in nomine Domini :</ab>
        <ab xml:id="d1e374" n="15"> et oratio fidei salvabit infirmum, et alleviabit eum Dominus :
          et si in peccatis sit, remittentur ei.</ab>
        <ab xml:id="d1e377" n="16"> Confitemini ergo alterutrum peccata vestra, et orate pro invicem
          ut salvemini : multum enim valet deprecatio justi assidua.</ab>
        <ab xml:id="d1e380" n="17"> Elias homo erat similis nobis passibilis : et oratione oravit ut
          non plueret super terram, et non pluit annos tres, et menses sex.</ab>
        <ab xml:id="d1e384" n="18"> Et rursum oravit : et caelum dedit pluviam, et terra dedit
          fructum suum.<pc ana="#pilcrow"/>
        </ab>
        <ab xml:id="d1e388" n="19"> Fratres mei, si quis ex vobis erraverit a veritate, et
          converterit quis eum :</ab>
        <ab xml:id="d1e391" n="20"> scire debet quoniam qui converti fecerit peccatorem ab errore
          viae suae, salvabit animam ejus a morte, et operiet multitudinem peccatorum.</ab>
      </div>


    </body>
  </text>
</TEI>
