<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Titum</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Paulus servus Dei, Apostolus autem Jesu Christi secundum fidem
          electorum Dei, et agnitionem veritatis, quae secundum pietatem est</ab>
        <ab xml:id="d1e36" n="2">in spem vitae aeternae, quam promisit qui non mentitur, Deus, ante
          tempora saecularia : </ab>
        <ab xml:id="d1e39" n="3">manifestavit autem temporibus suis verbum suum in praedicatione,
          quae credita est mihi secundum praeceptum Salvatoris nostri Dei : </ab>
        <ab xml:id="d1e42" n="4">Tito dilecto filio secundum communem fidem, gratia, et pax a Deo
          Patre, et Christo Jesu Salvatore nostro.
        </ab>
        <ab xml:id="d1e46" n="5">Hujus rei gratia reliqui te Cretae, ut ea quae desunt, corrigas,
          et constituas per civitates presbyteros, sicut et ego disposui tibi,</ab>
        <ab xml:id="d1e50" n="6">si quis sine crimine est, unius uxoris vir, filios habens fideles,
          non in accusatione luxuriae, aut non subditos.</ab>
        <ab xml:id="d1e53" n="7">Oportet enim episcopum sine crimine esse, sicut Dei dispensatorem
         : non superbum, non iracundum, non vinolentum, non percussorem, non turpis lucri cupidum
          : </ab>
        <ab xml:id="d1e56" n="8">sed hospitalem, benignum, sobrium, justum, sanctum,
          continentem,</ab>
        <ab xml:id="d1e59" n="9">amplectentem eum, qui secundum doctrinam est, fidelem sermonem : 
          ut potens sit exhortari in doctrina sana, et eos qui contradicunt, arguere.<pc
            ana="#pilcrow"/>
        </ab>
        <ab xml:id="d1e63" n="10"> Sunt enim multi etiam inobedientes, vaniloqui, et seductores : 
          maxime qui de circumcisione sunt : </ab>
        <ab xml:id="d1e66" n="11"> quos oportet redargui: qui universas domos subvertunt, docentes
          quae non oportet, turpis lucri gratia.</ab>
        <ab xml:id="d1e70" n="12"> Dixit quidam ex illis, proprius ipsorum propheta: Cretenses
          semper mendaces, malae bestiae, ventres pigri.</ab>
        <ab xml:id="d1e73" n="13"> Testimonium hoc verum est. Quam ob causam increpa illos dure, ut
          sani sint in fide,</ab>
        <ab xml:id="d1e76" n="14"> non intendentes judaicis fabulis, et mandatis hominum,
          aversantium se a veritate.</ab>
        <ab xml:id="d1e79" n="15"> Omnia munda mundis: coinquinatis autem et infidelibus, nihil est
          mundum, sed inquinatae sunt eorum et mens et conscientia.</ab>
        <ab xml:id="d1e82" n="16"> Confitentur se nosse Deum, factis autem negant: cum sint
          abominati, et incredibiles, et ad omne opus bonum reprobi.</ab>
      </div>
      <div xml:id="d1e86" type="chap" n="2">
        <ab xml:id="d1e88" n="1">Tu autem loquere quae decent sanam doctrinam : </ab>
        <ab xml:id="d1e91" n="2">senes ut sobrii sint, pudici, prudentes, sani in fide, in
          dilectione, in patientia : </ab>
        <ab xml:id="d1e94" n="3">anus similiter in habitu sancto, non criminatrices, non multo vino
          servientes, bene docentes : </ab>
        <ab xml:id="d1e97" n="4">ut prudentiam doceant adolescentulas, ut viros suos ament, filios
          suos diligant,</ab>
        <ab xml:id="d1e100" n="5">prudentes, castas, sobrias, domus curam habentes, benignas,
          subditas viris suis, ut non blasphemetur verbum Dei.</ab>
        <ab xml:id="d1e104" n="6">Juvenes similiter hortare ut sobrii sint.</ab>
        <ab xml:id="d1e107" n="7">In omnibus teipsum praebe exemplum bonorum operum, in doctrina,
          in integritate, in gravitate,</ab>
        <ab xml:id="d1e110" n="8">verbum sanum, irreprehensibile: ut is qui ex adverso est,
          vereatur, nihil habens malum dicere de nobis.</ab>
        <ab xml:id="d1e113" n="9">Servos dominis suis subditos esse, in omnibus placentes, non
          contradicentes,</ab>
        <ab xml:id="d1e116" n="10"> non fraudantes, sed in omnibus fidem bonam ostendentes: ut
          doctrinam Salvatoris nostri Dei ornent in omnibus.</ab>
        <ab xml:id="d1e119" n="11"> Apparuit enim gratia Dei Salvatoris nostri omnibus
          hominibus,</ab>
        <ab xml:id="d1e123" n="12"> erudiens nos, ut abnegantes impietatem, et saecularia desideria,
          sobrie, et juste, et pie vivamus in hoc saeculo,</ab>
        <ab xml:id="d1e126" n="13"> exspectantes beatam spem, et adventum gloriae magni Dei, et
          Salvatoris nostri Jesu Christi : </ab>
        <ab xml:id="d1e129" n="14"> qui dedit semetipsum pro nobis, ut nos redimeret ab omni
          iniquitate, et mundaret sibi populum acceptabilem, sectatorem bonorum operum.</ab>
        <ab xml:id="d1e132" n="15"> Haec loquere, et exhortare, et argue cum omni imperio. Nemo te
          contemnat.</ab>
      </div>
      <div xml:id="d1e136" type="chap" n="3">
        <ab xml:id="d1e138" n="1">Admone illos principibus, et potestatibus subditos esse, dicto
          obedire, ad omne opus bonum paratos esse : </ab>
        <ab xml:id="d1e141" n="2">neminem blasphemare, non litigiosos esse, sed modestos, omnem
          ostendentes mansuetudinem ad omnes homines.</ab>
        <ab xml:id="d1e144" n="3">Eramus enim aliquando et nos insipientes, increduli, errantes,
          servientes desideriis, et voluptatibus variis, in malitia et invidia agentes, odibiles,
          odientes invicem.</ab>
        <ab xml:id="d1e147" n="4">Cum autem benignitas et humanitas apparuit Salvatoris nostri
          Dei,</ab>
        <ab xml:id="d1e150" n="5">non ex operibus justitiae, quae fecimus nos, sed secundum suam
          misericordiam salvos nos fecit per lavacrum regenerationis et renovationis Spiritus
          Sancti,</ab>
        <ab xml:id="d1e154" n="6">quem effudit in nos abunde per Jesum Christum Salvatorem nostrum
          : </ab>
        <ab xml:id="d1e157" n="7">ut justificati gratia ipsius, haeredes simus secundum spem vitae
          aeternae.</ab>
        <ab xml:id="d1e160" n="8">Fidelis sermo est: et de his volo te confirmare: ut curent
          bonis operibus praeesse qui credunt Deo. Haec sunt bona, et utilia hominibus.</ab>
        <ab xml:id="d1e163" n="9">Stultas autem quaestiones, et genealogias, et contentiones, et
          pugnas legis devita: sunt enim inutiles, et vanae.</ab>
        <ab xml:id="d1e166" n="10"> Haereticum hominem post unam et secundam correptionem devita
          : </ab>
        <ab xml:id="d1e169" n="11"> sciens quia subversus est, qui ejusmodi est, et delinquit, cum
          sit proprio judicio condemnatus.
        </ab>
        <ab xml:id="d1e174" n="12"> Cum misero ad te Artemam, aut Tychicum, festina ad me venire
          Nicopolim: ibi enim statui hiemare.</ab>
        <ab xml:id="d1e177" n="13"> Zenam legisperitum et Apollo sollicite praemitte, ut nihil illis
          desit.</ab>
        <ab xml:id="d1e180" n="14"> Discant autem et nostri bonis operibus praeesse ad usus
          necessarios: ut non sint infructuosi.</ab>
        <ab xml:id="d1e183" n="15"> Salutant te qui mecum sunt omnes: saluta eos qui nos amant in
          fide. Gratia Dei cum omnibus vobis. Amen.</ab>
      </div>


    </body>
  </text>
</TEI>
