<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Galatas</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Paulus, Apostolus non ab hominibus, neque per hominem, sed per
          Jesum Christum, et Deum Patrem, qui suscitavit eum a mortuis : </ab>
        <ab xml:id="d1e36" n="2">et qui mecum sunt omnes fratres, ecclesiis Galatiae.</ab>
        <ab xml:id="d1e39" n="3">Gratia vobis, et pax a Deo Patre, et Domino nostro Jesu
          Christo,</ab>
        <ab xml:id="d1e42" n="4">qui dedit semetipsum pro peccatis nostris, ut eriperet nos de
          praesenti saeculo nequam, secundum voluntatem Dei et Patris nostri,</ab>
        <ab xml:id="d1e45" n="5">cui est gloria in saecula saeculorum. Amen.
        </ab>
        <ab xml:id="d1e50" n="6">Miror quod sic tam cito transferimini ab eo qui vos vocavit in
          gratiam Christi in aliud Evangelium : </ab>
        <ab xml:id="d1e53" n="7">quod non est aliud, nisi sunt aliqui qui vos conturbant, et volunt
          convertere Evangelium Christi.</ab>
        <ab xml:id="d1e56" n="8">Sed licet nos aut angelus de caelo evangelizet vobis praeterquam
          quod evangelizavimus vobis, anathema sit.</ab>
        <ab xml:id="d1e59" n="9">Sicut praediximus, et nunc iterum dico: si quis vobis
          evangelizaverit praeter id quod accepistis, anathema sit.</ab>
        <ab xml:id="d1e62" n="10"> Modo enim hominibus suadeo, an Deo? an quaero hominibus placere
         ? si adhuc hominibus placerem, Christi servus non essem.
        </ab>
        <ab xml:id="d1e66" n="11"> Notum enim vobis facio, fratres, Evangelium, quod evangelizatum
          est a me, quia non est secundum hominem : </ab>
        <ab xml:id="d1e70" n="12"> neque enim ego ab homine accepi illud, neque didici, sed per
          revelationem Jesu Christi.</ab>
        <ab xml:id="d1e73" n="13"> Audistis enim conversationem meam aliquando in Judaismo: quoniam
          supra modum persequebar Ecclesiam Dei, et expugnabam illam,</ab>
        <ab xml:id="d1e76" n="14"> et proficiebam in Judaismo supra multos coaetaneos meos in genere
          meo, abundantius aemulator existens paternarum mearum traditionum.</ab>
        <ab xml:id="d1e79" n="15"> Cum autem placuit ei, qui me segregavit ex utero matris meae, et
          vocavit per gratiam suam,</ab>
        <ab xml:id="d1e82" n="16"> ut revelaret Filium suum in me, ut evangelizarem illum in
          gentibus: continuo non acquievi carni et sanguini,</ab>
        <ab xml:id="d1e85" n="17"> neque veni Jerosolymam ad antecessores meos Apostolos: sed abii
          in Arabiam, et iterum reversus sum Damascum : </ab>
        <ab xml:id="d1e89" n="18"> deinde post annos tres veni Jerosolymam videre Petrum, et mansi
          apud eum diebus quindecim : </ab>
        <ab xml:id="d1e92" n="19"> alium autem Apostolorum vidi neminem, nisi Jacobum fratrem
          Domini.</ab>
        <ab xml:id="d1e95" n="20"> Quae autem scribo vobis, ecce coram Deo, quia non mentior.</ab>
        <ab xml:id="d1e98" n="21"> Deinde veni in partes Syriae, et Ciliciae.</ab>
        <ab xml:id="d1e101" n="22"> Eram autem ignotus facie ecclesiis Judaeae, quae erant in
          Christo : </ab>
        <ab xml:id="d1e104" n="23"> tantum autem auditum habebant quoniam qui persequebatur nos
          aliquando, nunc evangelizat fidem, quam aliquando expugnabat : </ab>
        <ab xml:id="d1e108" n="24"> et in me clarificabant Deum.</ab>
      </div>
      <div xml:id="d1e112" type="chap" n="2">
        <ab xml:id="d1e114" n="1">Deinde post annos quatuordecim, iterum ascendi Jerosolymam cum
          Barnaba, assumpto et Tito.</ab>
        <ab xml:id="d1e117" n="2">Ascendi autem secundum revelationem: et contuli cum illis
          Evangelium, quod praedico in gentibus, seorsum autem iis qui videbantur aliquid esse: ne
          forte in vacuum currerem, aut cucurrissem.</ab>
        <ab xml:id="d1e120" n="3">Sed neque Titus, qui mecum erat, cum esset gentilis, compulsus
          est circumcidi : </ab>
        <ab xml:id="d1e123" n="4">sed propter subintroductos falsos fratres, qui subintroierunt
          explorare libertatem nostram, quam habemus in Christo Jesu, ut nos in servitutem
          redigerent.</ab>
        <ab xml:id="d1e126" n="5">Quibus neque ad horam cessimus subjectione, ut veritas Evangelii
          permaneat apud vos : </ab>
        <ab xml:id="d1e130" n="6">ab iis autem, qui videbantur esse aliquid (quales aliquando
          fuerint, nihil mea interest: Deus personam hominis non accipit): mihi enim qui
          videbantur esse aliquid, nihil contulerunt.</ab>
        <ab xml:id="d1e133" n="7">Sed e contra cum vidissent quod creditum est mihi Evangelium
          praeputii, sicut et Petro circumcisionis</ab>
        <ab xml:id="d1e136" n="8">(qui enim operatus est Petro in apostolatum circumcisionis,
          operatus est et mihi inter gentes) : </ab>
        <ab xml:id="d1e139" n="9">et cum cognovissent gratiam, quae data est mihi, Jacobus, et
          Cephas, et Joannes, qui videbantur columnae esse, dextras dederunt mihi, et Barnabae
          societatis: ut nos in gentes, ipsi autem in circumcisionem : </ab>
        <ab xml:id="d1e142" n="10"> tantum ut pauperum memores essemus, quod etiam sollicitus fui
          hoc ipsum facere.
        </ab>
        <ab xml:id="d1e146" n="11"> Cum autem venisset Cephas Antiochiam, in faciem ei restiti, quia
          reprehensibilis erat.</ab>
        <ab xml:id="d1e150" n="12"> Prius enim quam venirent quidam a Jacobo, cum gentibus edebat : 
          cum autem venissent, subtrahebat, et segregabat se, timens eos qui ex circumcisione
          erant.</ab>
        <ab xml:id="d1e153" n="13"> Et simulationi ejus consenserunt ceteri Judaei, ita ut et
          Barnabas duceretur ab eis in illam simulationem.</ab>
        <ab xml:id="d1e156" n="14"> Sed cum vidissem quod non recte ambularent ad veritatem
          Evangelii, dixi Cephae coram omnibus: Si tu, cum Judaeus sis, gentiliter vivis, et non
          judaice: quomodo gentes cogis judaizare ?
        </ab>
        <ab xml:id="d1e160" n="15"> Nos natura Judaei, et non ex gentibus peccatores.</ab>
        <ab xml:id="d1e163" n="16"> Scientes autem quod non justificatur homo ex operibus legis,
          nisi per fidem Jesu Christi: et nos in Christo Jesu credimus, ut justificemur ex fide
          Christi, et non ex operibus legis: propter quod ex operibus legis non justificabitur
          omnis caro.</ab>
        <ab xml:id="d1e166" n="17"> Quod si quaerentes justificari in Christo, inventi sumus et ipsi
          peccatores, numquid Christus peccati minister est? Absit.</ab>
        <ab xml:id="d1e170" n="18"> Si enim quae destruxi, iterum haec aedifico: praevaricatorem me
          constituo.</ab>
        <ab xml:id="d1e173" n="19"> Ego enim per legem, legi mortuus sum, ut Deo vivam: Christo
          confixus sum cruci.</ab>
        <ab xml:id="d1e176" n="20"> Vivo autem, jam non ego: vivit vero in me Christus. Quod autem
          nunc vivo in carne: in fide vivo Filii Dei, qui dilexit me, et tradidit semetipsum pro
          me.</ab>
        <ab xml:id="d1e179" n="21"> Non abjicio gratiam Dei. Si enim per legem justitia, ergo gratis
          Christus mortuus est.</ab>
      </div>
      <div xml:id="d1e183" type="chap" n="3">
        <ab xml:id="d1e185" n="1">O insensati Galatae, quis vos fascinavit non obedire veritati,
          ante quorum oculos Jesus Christus praescriptus est, in vobis crucifixus ?</ab>
        <ab xml:id="d1e188" n="2">Hoc solum a vobis volo discere: ex operibus legis Spiritum
          accepistis, an ex auditu fidei ?</ab>
        <ab xml:id="d1e191" n="3">sic stulti estis, ut cum Spiritu coeperitis, nunc carne
          consummemini ?</ab>
        <ab xml:id="d1e194" n="4">tanta passi estis sine causa? si tamen sine causa.</ab>
        <ab xml:id="d1e197" n="5">Qui ergo tribuit vobis Spiritum, et operatur virtutes in vobis : 
          ex operibus legis, an ex auditu fidei ?
        </ab>
        <ab xml:id="d1e202" n="6">Sicut scriptum est: Abraham credidit Deo, et reputatum est illi
          ad justitiam : </ab>
        <ab xml:id="d1e205" n="7">cognoscite ergo quia qui ex fide sunt, ii sunt filii
          Abrahae.</ab>
        <ab xml:id="d1e208" n="8">Providens autem Scriptura quia ex fide justificat gentes Deus,
          praenuntiavit Abrahae: Quia benedicentur in te omnes gentes.</ab>
        <ab xml:id="d1e211" n="9">Igitur qui ex fide sunt, benedicentur cum fideli Abraham.</ab>
        <ab xml:id="d1e214" n="10"> Quicumque enim ex operibus legis sunt, sub maledicto sunt.
          Scriptum est enim: Maledictus omnis qui non permanserit in omnibus quae scripta sunt in
          libro legis ut faciat ea.</ab>
        <ab xml:id="d1e217" n="11"> Quoniam autem in lege nemo justificatur apud Deum, manifestum
          est: quia justus ex fide vivit.</ab>
        <ab xml:id="d1e221" n="12"> Lex autem non est ex fide, sed: Qui fecerit ea, vivet in
          illis.</ab>
        <ab xml:id="d1e224" n="13"> Christus nos redemit de maledicto legis, factus pro nobis
          maledictum: quia scriptum est: Maledictus omnis qui pendet in ligno : </ab>
        <ab xml:id="d1e227" n="14"> ut in gentibus benedictio Abrahae fieret in Christo Jesu, ut
          pollicitationem Spiritus accipiamus per fidem.
        </ab>
        <ab xml:id="d1e231" n="15"> Fratres (secundum hominem dico) tamen hominis confirmatum
          testamentum nemo spernit, aut superordinat.</ab>
        <ab xml:id="d1e234" n="16"> Abrahae dictae sunt promissiones, et semini ejus. Non dicit: Et
          seminibus, quasi in multis: sed quasi in uno: Et semini tuo, qui est Christus.</ab>
        <ab xml:id="d1e237" n="17"> Hoc autem dico, testamentum confirmatum a Deo: quae post
          quadringentos et triginta annos facta est lex, non irritum facit ad evacuandam
          promissionem.</ab>
        <ab xml:id="d1e241" n="18"> Nam si ex lege haereditas, jam non ex promissione. Abrahae autem
          per repromissionem donavit Deus.
        </ab>
        <ab xml:id="d1e245" n="19"> Quid igitur lex? Propter transgressiones posita est donec
          veniret semen, cui promiserat, ordinata per angelos in manu mediatoris.</ab>
        <ab xml:id="d1e248" n="20"> Mediator autem unius non est: Deus autem unus est.</ab>
        <ab xml:id="d1e251" n="21"> Lex ergo adversus promissa Dei? Absit. Si enim data esset lex,
          quae posset vivificare, vere ex lege esset justitia.</ab>
        <ab xml:id="d1e254" n="22"> Sed conclusit Scriptura omnia sub peccato, ut promissio ex fide
          Jesu Christi daretur credentibus.</ab>
        <ab xml:id="d1e257" n="23"> Prius autem quam veniret fides, sub lege custodiebamur conclusi
          in eam fidem quae revelanda erat.</ab>
        <ab xml:id="d1e261" n="24"> Itaque lex paedagogus noster fuit in Christo, ut ex fide
          justificemur.</ab>
        <ab xml:id="d1e264" n="25"> At ubi venit fides, jam non sumus sub paedagogo.<pc
            ana="#pilcrow"/>
        </ab>
        <ab xml:id="d1e268" n="26"> Omnes enim filii Dei estis per fidem, quae est in Christo
          Jesu.</ab>
        <ab xml:id="d1e271" n="27"> Quicumque enim in Christo baptizati estis, Christum
          induistis.</ab>
        <ab xml:id="d1e274" n="28"> Non est Judaeus, neque Graecus: non est servus, neque liber : 
          non est masculus, neque femina. Omnes enim vos unum estis in Christo Jesu.</ab>
        <ab xml:id="d1e277" n="29"> Si autem vos Christi, ergo semen Abrahae estis, secundum
          promissionem haeredes.</ab>
      </div>
      <div xml:id="d1e281" type="chap" n="4">
        <ab xml:id="d1e283" n="1">Dico autem: quanto tempore haeres parvulus est, nihil differt a
          servo, cum sit dominus omnium : </ab>
        <ab xml:id="d1e286" n="2">sed sub tutoribus et actoribus est usque ad praefinitum tempus a
          patre : </ab>
        <ab xml:id="d1e289" n="3">ita et nos cum essemus parvuli, sub elementis mundi eramus
          servientes.</ab>
        <ab xml:id="d1e292" n="4">At ubi venit plenitudo temporis, misit Deus Filium suum factum ex
          muliere, factum sub lege,</ab>
        <ab xml:id="d1e295" n="5">ut eos, qui sub lege erant, redimeret, ut adoptionem filiorum
          reciperemus.</ab>
        <ab xml:id="d1e299" n="6">Quoniam autem estis filii, misit Deus Spiritum Filii sui in corda
          vestra, clamantem: Abba, Pater.</ab>
        <ab xml:id="d1e302" n="7">Itaque jam non est servus, sed filius: quod si filius, et haeres
          per Deum.
        </ab>
        <ab xml:id="d1e306" n="8">Sed tunc quidem ignorantes Deum, iis, qui natura non sunt dii,
          serviebatis.</ab>
        <ab xml:id="d1e309" n="9">Nunc autem cum cognoveritis Deum, immo cogniti sitis a Deo : 
          quomodo convertimini iterum ad infirma et egena elementa, quibus denuo servire vultis
          ?</ab>
        <ab xml:id="d1e312" n="10"> Dies observatis, et menses, et tempora, et annos.</ab>
        <ab xml:id="d1e315" n="11"> Timeo vos, ne forte sine causa laboraverim in vobis.<pc
            ana="#pilcrow"/>
        </ab>
        <ab xml:id="d1e320" n="12"> Estote sicut ego, quia et ego sicut vos: fratres, obsecro vos.
          Nihil me laesistis.</ab>
        <ab xml:id="d1e323" n="13"> Scitis autem quia per infirmitatem carnis evangelizavi vobis
          jampridem: et tentationem vestram in carne mea</ab>
        <ab xml:id="d1e326" n="14"> non sprevistis, neque respuistis: sed sicut angelum Dei
          excepistis me, sicut Christum Jesum.</ab>
        <ab xml:id="d1e329" n="15"> Ubi est ergo beatitudo vestra? testimonium enim perhibeo vobis,
          quia, si fieri posset, oculos vestros eruissetis, et dedissetis mihi.</ab>
        <ab xml:id="d1e332" n="16"> Ergo inimicus vobis factus sum, verum dicens vobis ?</ab>
        <ab xml:id="d1e335" n="17"> Aemulantur vos non bene: sed excludere vos volunt, ut illos
          aemulemini.</ab>
        <ab xml:id="d1e339" n="18"> Bonum autem aemulamini in bono semper: et non tantum cum
          praesens sum apud vos.</ab>
        <ab xml:id="d1e342" n="19"> Filioli mei, quos iterum parturio, donec formetur Christus in
          vobis : </ab>
        <ab xml:id="d1e345" n="20"> vellem autem esse apud vos modo, et mutare vocem meam: quoniam
          confundor in vobis.
        </ab>
        <ab xml:id="d1e349" n="21"> Dicite mihi qui sub lege vultis esse: legem non legistis ?</ab>
        <ab xml:id="d1e352" n="22"> Scriptum est enim: Quoniam Abraham duos filios habuit: unum de
          ancilla, et unum de libera.</ab>
        <ab xml:id="d1e355" n="23"> Sed qui de ancilla, secundum carnem natus est: qui autem de
          libera, per repromissionem : </ab>
        <ab xml:id="d1e359" n="24"> quae sunt per allegoriam dicta. Haec enim sunt duo testamenta.
          Unum quidem in monte Sina, in servitutem generans, quae est Agar : </ab>
        <ab xml:id="d1e362" n="25"> Sina enim mons est in Arabia, qui conjunctus est ei quae nunc
          est Jerusalem, et servit cum filiis suis.</ab>
        <ab xml:id="d1e365" n="26"> Illa autem, quae sursum est Jerusalem, libera est, quae est
          mater nostra.</ab>
        <ab xml:id="d1e368" n="27"> Scriptum est enim: [Laetare, sterilis, quae non paris ;/ erumpe
          et clama, quae non parturis : / quia multi filii desertae,/ magis quam ejus quae habet
          virum.]</ab>
        <ab xml:id="d1e371" n="28"> Nos autem, fratres, secundum Isaac promissionis filii
          sumus.</ab>
        <ab xml:id="d1e374" n="29"> Sed quomodo tunc is, qui secundum carnem natus fuerat,
          persequebatur eum qui secundum spiritum: ita et nunc.</ab>
        <ab xml:id="d1e378" n="30"> Sed quid dicit Scriptura? Ejice ancillam, et filium ejus: non
          enim haeres erit filius ancillae cum filio liberae.</ab>
        <ab xml:id="d1e381" n="31"> Itaque, fratres, non sumus ancillae filii, sed liberae: qua
          libertate Christus nos liberavit.</ab>
      </div>
      <div xml:id="d1e385" type="chap" n="5">
        <ab xml:id="d1e387" n="1">State, et nolite iterum jugo servitutis contineri.</ab>
        <ab xml:id="d1e390" n="2">Ecce ego Paulus dico vobis: quoniam si circumcidamini, Christus
          vobis nihil proderit.</ab>
        <ab xml:id="d1e393" n="3">Testificor autem rursus omni homini circumcidenti se, quoniam
          debitor est universae legis faciendae.</ab>
        <ab xml:id="d1e396" n="4">Evacuati estis a Christo, qui in lege justificamini: a gratia
          excidistis.</ab>
        <ab xml:id="d1e399" n="5">Nos enim spiritu ex fide, spem justitiae exspectamus.</ab>
        <ab xml:id="d1e403" n="6">Nam in Christo Jesu neque circumcisio aliquid valet, neque
          praeputium: sed fides, quae per caritatem operatur.</ab>
        <ab xml:id="d1e406" n="7">Currebatis bene: quis vos impedivit veritati non obedire ?</ab>
        <ab xml:id="d1e409" n="8">persuasio haec non est ex eo, qui vocat vos.</ab>
        <ab xml:id="d1e412" n="9">Modicum fermentum totam massam corrumpit.</ab>
        <ab xml:id="d1e415" n="10"> Ego confido in vobis in Domino, quod nihil aliud sapietis: qui
          autem conturbat vos, portabit judicium, quicumque est ille.</ab>
        <ab xml:id="d1e418" n="11"> Ego autem, fratres, si circumcisionem adhuc praedico: quid
          adhuc persecutionem patior? ergo evacuatum est scandalum crucis.</ab>
        <ab xml:id="d1e422" n="12"> Utinam et abscindantur qui vos conturbant.
        </ab>
        <ab xml:id="d1e426" n="13"> Vos enim in libertatem vocati estis, fratres: tantum ne
          libertatem in occasionem detis carnis, sed per caritatem Spiritus servite invicem.</ab>
        <ab xml:id="d1e429" n="14"> Omnis enim lex in uno sermone impletur: Diliges proximum tuum
          sicut teipsum.</ab>
        <ab xml:id="d1e432" n="15"> Quod si invicem mordetis, et comeditis: videte ne ab invicem
          consumamini.</ab>
        <ab xml:id="d1e435" n="16"> Dico autem: Spiritu ambulate, et desideria carnis non
          perficietis.</ab>
        <ab xml:id="d1e438" n="17"> Caro enim concupiscit adversus spiritum, spiritus autem adversus
          carnem: haec enim sibi invicem adversantur, ut non quaecumque vultis, illa faciatis.</ab>
        <ab xml:id="d1e442" n="18"> Quod si Spiritu ducimini, non estis sub lege.</ab>
        <ab xml:id="d1e445" n="19"> Manifesta sunt autem opera carnis, quae sunt fornicatio,
          immunditia, impudicitia, luxuria,</ab>
        <ab xml:id="d1e448" n="20"> idolorum servitus, veneficia, inimicitiae, contentiones,
          aemulationes, irae, rixae, dissensiones, sectae,</ab>
        <ab xml:id="d1e451" n="21"> invidiae, homicidia, ebrietates, comessationes, et his similia,
          quae praedico vobis, sicut praedixi: quoniam qui talia agunt, regnum Dei non
          consequentur.</ab>
        <ab xml:id="d1e454" n="22"> Fructus autem Spiritus est caritas, gaudium, pax, patientia,
          benignitas, bonitas, longanimitas,</ab>
        <ab xml:id="d1e457" n="23"> mansuetudo, fides, modestia, continentia, castitas. Adversus
          hujusmodi non est lex.</ab>
        <ab xml:id="d1e461" n="24"> Qui autem sunt Christi, carnem suam crucifixerunt cum vitiis et
          concupiscentiis.</ab>
        <ab xml:id="d1e464" n="25"> Si Spiritu vivimus, Spiritu et ambulemus.</ab>
        <ab xml:id="d1e467" n="26"> Non efficiamur inanis gloriae cupidi, invicem provocantes,
          invicem invidentes.</ab>
      </div>
      <div xml:id="d1e472" type="chap" n="6">
        <ab xml:id="d1e474" n="1">Fratres, etsi praeoccupatus fuerit homo in aliquo delicto, vos,
          qui spirituales estis, hujusmodi instruite in spiritu lenitatis, considerans teipsum, ne
          et tu tenteris.</ab>
        <ab xml:id="d1e477" n="2">Alter alterius onera portate, et sic adimplebitis legem
          Christi.</ab>
        <ab xml:id="d1e480" n="3">Nam si quis existimat se aliquid esse, cum nihil sit, ipse se
          seducit.</ab>
        <ab xml:id="d1e483" n="4">Opus autem suum probet unusquisque, et sic in semetipso tantum
          gloriam habebit, et non in altero.</ab>
        <ab xml:id="d1e486" n="5">Unusquisque enim onus suum portabit.</ab>
        <ab xml:id="d1e490" n="6">Communicet autem is qui catechizatur verbo, ei qui se catechizat,
          in omnibus bonis.</ab>
        <ab xml:id="d1e493" n="7">Nolite errare: Deus non irridetur.</ab>
        <ab xml:id="d1e496" n="8">Quae enim seminaverit homo, haec et metet. Quoniam qui seminat in
          carne sua, de carne et metet corruptionem: qui autem seminat in spiritu, de spiritu metet
          vitam aeternam.</ab>
        <ab xml:id="d1e499" n="9">Bonum autem facientes, non deficiamus: tempore enim suo metemus
          non deficientes.</ab>
        <ab xml:id="d1e502" n="10"> Ergo dum tempus habemus, operemur bonum ad omnes, maxime autem
          ad domesticos fidei.
        </ab>
        <ab xml:id="d1e506" n="11"> Videte qualibus litteris scripsi vobis mea manu.</ab>
        <ab xml:id="d1e510" n="12"> Quicumque enim volunt placere in carne, hi cogunt vos
          circumcidi, tantum ut crucis Christi persecutionem non patiantur.</ab>
        <ab xml:id="d1e513" n="13"> Neque enim qui circumciduntur, legem custodiunt: sed volunt vos
          circumcidi, ut in carne vestra glorientur.</ab>
        <ab xml:id="d1e516" n="14"> Mihi autem absit gloriari, nisi in cruce Domini nostri Jesu
          Christi: per quem mihi mundus crucifixus est, et ego mundo.</ab>
        <ab xml:id="d1e519" n="15"> In Christo enim Jesu neque circumcisio aliquid valet, neque
          praeputium, sed nova creatura.</ab>
        <ab xml:id="d1e522" n="16"> Et quicumque hanc regulam secuti fuerint, pax super illos, et
          misericordia, et super Israël Dei.</ab>
        <ab xml:id="d1e525" n="17"> De cetero, nemo mihi molestus sit: ego enim stigmata Domini
          Jesu in corpore meo porto.</ab>
        <ab xml:id="d1e529" n="18"> Gratia Domini nostri Jesu Christi cum spiritu vestro, fratres.
          Amen.</ab>
      </div>


    </body>
  </text>
</TEI>
