<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Job</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Vir erat in terra Hus, nomine Job: et erat vir ille simplex, et
          rectus, ac timens Deum, et recedens a malo.</ab>
        <ab xml:id="d1e36" n="2">Natique sunt ei septem filii, et tres filiae.</ab>
        <ab xml:id="d1e39" n="3">Et fuit possessio ejus septem millia ovium, et tria millia
          camelorum, quingenta quoque juga boum, et quingentae asinae, ac familia multa nimis : 
          eratque vir ille magnus inter omnes orientales.</ab>
        <ab xml:id="d1e42" n="4">Et ibant filii ejus, et faciebant convivium per domos, unusquisque
          in die suo. Et mittentes vocabant tres sorores suas, ut comederent et biberent cum
          eis.</ab>
        <ab xml:id="d1e45" n="5">Cumque in orbem transissent dies convivii, mittebat ad eos Job, et
          sanctificabat illos: consurgensque diluculo, offerebat holocausta pro singulis. Dicebat
          enim: Ne forte peccaverint filii mei, et benedixerint Deo in cordibus suis. Sic faciebat
          Job cunctis diebus.
        </ab>
        <ab xml:id="d1e50" n="6">Quadam autem die, cum venissent filii Dei ut assisterent coram
          Domino, affuit inter eos etiam Satan.</ab>
        <ab xml:id="d1e53" n="7">Cui dixit Dominus: Unde venis? Qui respondens, ait: Circuivi
          terram, et perambulavi eam.</ab>
        <ab xml:id="d1e56" n="8">Dixitque Dominus ad eum: Numquid considerasti servum meum Job,
          quod non sit ei similis in terra, homo simplex et rectus, ac timens Deum, et recedens a
          malo ?</ab>
        <ab xml:id="d1e59" n="9">Cui respondens Satan, ait: Numquid Job frustra timet Deum ?</ab>
        <ab xml:id="d1e62" n="10"> nonne tu vallasti eum, ac domum ejus, universamque substantiam
          per circuitum ; operibus manuum ejus benedixisti, et possessio ejus crevit in terra ?</ab>
        <ab xml:id="d1e65" n="11"> sed extende paululum manum tuam et tange cuncta quae possidet,
          nisi in faciem benedixerit tibi.</ab>
        <ab xml:id="d1e69" n="12"> Dixit ergo Dominus ad Satan: Ecce universa quae habet in manu
          tua sunt: tantum in eum ne extendas manum tuam. Egressusque est Satan a facie
          Domini.</ab>
        <ab xml:id="d1e72" n="13"> Cum autem quadam die filii et filiae ejus comederent et biberent
          vinum in domo fratris sui primogeniti,</ab>
        <ab xml:id="d1e75" n="14"> nuntius venit ad Job, qui diceret: Boves arabant, et asinae
          pascebantur juxta eos : </ab>
        <ab xml:id="d1e78" n="15"> et irruerunt Sabaei, tuleruntque omnia, et pueros percusserunt
          gladio: et evasi ego solus, ut nuntiarem tibi.</ab>
        <ab xml:id="d1e81" n="16"> Cumque adhuc ille loqueretur, venit alter, et dixit: Ignis Dei
          cecidit e caelo, et tactas oves puerosque consumpsit: et effugi ego solus, ut nuntiarem
          tibi.</ab>
        <ab xml:id="d1e84" n="17"> Sed et illo adhuc loquente, venit alius, et dixit: Chaldaei
          fecerunt tres turmas, et invaserunt camelos, et tulerunt eos, necnon et pueros
          percusserunt gladio: et ego fugi solus, ut nuntiarem tibi.</ab>
        <ab xml:id="d1e88" n="18"> Adhuc loquebatur ille, et ecce alius intravit, et dixit: Filiis
          tuis et filiabus vescentibus et bibentibus vinum in domo fratris sui primogeniti,</ab>
        <ab xml:id="d1e91" n="19"> repente ventus vehemens irruit a regione deserti, et concussit
          quatuor angulos domus: quae corruens oppressit liberos tuos, et mortui sunt: et effugi
          ego solus, ut nuntiarem tibi.</ab>
        <ab xml:id="d1e94" n="20"> Tunc surrexit Job, et scidit vestimenta sua: et tonso capite
          corruens in terram, adoravit,</ab>
        <ab xml:id="d1e97" n="21"> et dixit: Nudus egressus sum de utero matris meae, et nudus
          revertar illuc. Dominus dedit, Dominus abstulit ; sicut Domino placuit, ita factum est.
          Sit nomen Domini benedictum.</ab>
        <ab xml:id="d1e100" n="22"> In omnibus his non peccavit Job labiis suis, neque stultum quid
          contra Deum locutus est.</ab>
      </div>
      <div xml:id="d1e104" type="chap" n="2">
        <ab xml:id="d1e106" n="1">Factum est autem, cum quadam die venissent filii Dei, et starent
          coram Domino, venisset quoque Satan inter eos, et staret in conspectu ejus,</ab>
        <ab xml:id="d1e109" n="2">ut diceret Dominus ad Satan: Unde venis? Qui respondens ait : 
          Circuivi terram, et perambulavi eam.</ab>
        <ab xml:id="d1e112" n="3">Et dixit Dominus ad Satan: Numquid considerasti servum meum Job,
          quod non sit ei similis in terra, vir simplex et rectus, ac timens Deum, et recedens a
          malo, et adhuc retinens innocentiam? tu autem commovisti me adversus eum, ut affligerem
          eum frustra.</ab>
        <ab xml:id="d1e115" n="4">Cui respondens Satan, ait: Pellem pro pelle, et cuncta quae
          habet homo dabit pro anima sua ;</ab>
        <ab xml:id="d1e118" n="5">alioquin mitte manum tuam, et tange os ejus et carnem, et tunc
          videbis quod in faciem benedicat tibi.</ab>
        <ab xml:id="d1e122" n="6">Dixit ergo Dominus ad Satan: Ecce in manu tua est: verumtamen
          animam illius serva.</ab>
        <ab xml:id="d1e125" n="7">Egressus igitur Satan a facie Domini, percussit Job ulcere
          pessimo, a planta pedis usque ad verticem ejus ;</ab>
        <ab xml:id="d1e128" n="8">qui testa saniem radebat, sedens in sterquilinio.</ab>
        <ab xml:id="d1e131" n="9">Dixit autem illi uxor sua: Adhuc tu permanes in simplicitate tua
         ? Benedic Deo, et morere.</ab>
        <ab xml:id="d1e134" n="10"> Qui ait ad illam: Quasi una de stultis mulieribus locuta es : 
          si bona suscepimus de manu Dei, mala quare non suscipiamus? In omnibus his non peccavit
          Job labiis suis.
        </ab>
        <ab xml:id="d1e138" n="11"> Igitur audientes tres amici Job omne malum quod accidisset ei,
          venerunt singuli de loco suo, Eliphaz Themanites, et Baldad Suhites, et Sophar
          Naamathites. Condixerant enim ut pariter venientes visitarent eum, et consolarentur.</ab>
        <ab xml:id="d1e142" n="12"> Cumque elevassent procul oculos suos, non cognoverunt eum, et
          exclamantes ploraverunt, scissisque vestibus sparserunt pulverem super caput suum in
          caelum.</ab>
        <ab xml:id="d1e145" n="13"> Et sederunt cum eo in terra septem diebus et septem noctibus : 
          et nemo loquebatur ei verbum: videbant enim dolorem esse vehementem.</ab>
      </div>
      <div xml:id="d1e149" type="chap" n="3">
        <ab xml:id="d1e151" n="1">Post haec aperuit Job os suum, et maledixit diei suo,</ab>
        <ab xml:id="d1e154" n="2">et locutus est : </ab>
        <ab xml:id="d1e157" n="3">[Pereat dies in qua natus sum,/ et nox in qua dictum est : 
          Conceptus est homo./</ab>
        <ab xml:id="d1e160" n="4">Dies ille vertatur in tenebras : / non requirat eum Deus desuper,/
          et non illustretur lumine./</ab>
        <ab xml:id="d1e163" n="5">Obscurent eum tenebrae et umbra mortis ;/ occupet eum caligo,/ et
          involvatur amaritudine./</ab>
        <ab xml:id="d1e167" n="6">Noctem illam tenebrosus turbo possideat ;/ non computetur in
          diebus anni,/ nec numeretur in mensibus./</ab>
        <ab xml:id="d1e170" n="7">Sit nox illa solitaria,/ nec laude digna./</ab>
        <ab xml:id="d1e173" n="8">Maledicant ei qui maledicunt diei,/ qui parati sunt suscitare
          Leviathan./</ab>
        <ab xml:id="d1e176" n="9">Obtenebrentur stellae caligine ejus ;/ expectet lucem, et non
          videat,/ nec ortum surgentis aurorae./</ab>
        <ab xml:id="d1e179" n="10"> Quia non conclusit ostia ventris qui portavit me,/ nec abstulit
          mala ab oculis meis./</ab>
        <ab xml:id="d1e182" n="11"> Quare non in vulva mortuus sum ?/ egressus ex utero non statim
          perii ?/</ab>
        <ab xml:id="d1e186" n="12"> Quare exceptus genibus ?/ cur lactatus uberibus ?/</ab>
        <ab xml:id="d1e189" n="13"> Nunc enim dormiens silerem,/ et somno meo requiescerem/</ab>
        <ab xml:id="d1e192" n="14"> cum regibus et consulibus terrae,/ qui aedificant sibi
          solitudines ;/</ab>
        <ab xml:id="d1e195" n="15"> aut cum principibus qui possident aurum,/ et replent domos suas
          argento ;/</ab>
        <ab xml:id="d1e198" n="16"> aut sicut abortivum absconditum non subsisterem,/ vel qui
          concepti non viderunt lucem./</ab>
        <ab xml:id="d1e201" n="17"> Ibi impii cessaverunt a tumultu,/ et ibi requieverunt fessi
          robore./</ab>
        <ab xml:id="d1e205" n="18"> Et quondam vincti pariter sine molestia,/ non audierunt vocem
          exactoris./</ab>
        <ab xml:id="d1e208" n="19"> Parvus et magnus ibi sunt,/ et servus liber a domino suo./</ab>
        <ab xml:id="d1e211" n="20"> Quare misero data est lux,/ et vita his qui in amaritudine
          animae sunt : /</ab>
        <ab xml:id="d1e214" n="21"> qui expectant mortem, et non venit,/ quasi effodientes thesaurum
          ;/</ab>
        <ab xml:id="d1e217" n="22"> gaudentque vehementer/ cum invenerint sepulchrum ?/</ab>
        <ab xml:id="d1e220" n="23"> viro cujus abscondita est via/ et circumdedit eum Deus tenebris
          ?/</ab>
        <ab xml:id="d1e224" n="24"> Antequam comedam, suspiro ;/ et tamquam inundantes aquae, sic
          rugitus meus : /</ab>
        <ab xml:id="d1e227" n="25"> quia timor quem timebam evenit mihi,/ et quod verebar
          accidit./</ab>
        <ab xml:id="d1e230" n="26"> Nonne dissimulavi? nonne silui? nonne quievi ?/ et venit super
          me indignatio.]</ab>
      </div>
      <div xml:id="d1e234" type="chap" n="4">
        <ab xml:id="d1e236" n="1">Respondens autem Eliphaz Themanites, dixit : </ab>
        <ab xml:id="d1e239" n="2">[Si coeperimus loqui tibi, forsitan moleste accipies ;/ sed
          conceptum sermonem tenere quis poterit ?/</ab>
        <ab xml:id="d1e242" n="3">Ecce docuisti multos,/ et manus lassas roborasti ;/</ab>
        <ab xml:id="d1e245" n="4">vacillantes confirmaverunt sermones tui,/ et genua trementia
          confortasti./</ab>
        <ab xml:id="d1e248" n="5">Nunc autem venit super te plaga, et defecisti ;/ tetigit te, et
          conturbatus es./</ab>
        <ab xml:id="d1e252" n="6">Ubi est timor tuus, fortitudo tua,/ patientia tua, et perfectio
          viarum tuarum ?/</ab>
        <ab xml:id="d1e255" n="7">Recordare, obsecro te, quis umquam innocens periit ?/ aut quando
          recti deleti sunt ?/</ab>
        <ab xml:id="d1e258" n="8">Quin potius vidi eos qui operantur iniquitatem,/ et seminant
          dolores, et metunt eos,/</ab>
        <ab xml:id="d1e261" n="9">flante Deo perisse,/ et spiritu irae ejus esse consumptos./</ab>
        <ab xml:id="d1e264" n="10"> Rugitus leonis, et vox leaenae,/ et dentes catulorum leonum
          contriti sunt./</ab>
        <ab xml:id="d1e267" n="11"> Tigris periit, eo quod non haberet praedam,/ et catuli leonis
          dissipati sunt./</ab>
        <ab xml:id="d1e271" n="12"> Porro ad me dictum est verbum absconditum,/ et quasi furtive
          suscepit auris mea venas susurri ejus./</ab>
        <ab xml:id="d1e274" n="13"> In horrore visionis nocturnae,/ quando solet sopor occupare
          homines,/</ab>
        <ab xml:id="d1e277" n="14"> pavor tenuit me, et tremor,/ et omnia ossa mea perterrita sunt
          ;/</ab>
        <ab xml:id="d1e280" n="15"> et cum spiritus, me praesente, transiret,/ inhorruerunt pili
          carnis meae./</ab>
        <ab xml:id="d1e283" n="16"> Stetit quidam, cujus non agnoscebam vultum,/ imago coram oculis
          meis,/ et vocem quasi aurae lenis audivi./</ab>
        <ab xml:id="d1e286" n="17"> Numquid homo, Dei comparatione, justificabitur ?/ aut factore
          suo purior erit vir ?/</ab>
        <ab xml:id="d1e290" n="18"> Ecce qui serviunt ei, non sunt stabiles,/ et in angelis suis
          reperit pravitatem ;/</ab>
        <ab xml:id="d1e293" n="19"> quanto magis hi qui habitant domos luteas,/ qui terrenum habent
          fundamentum,/ consumentur velut a tinea ?/</ab>
        <ab xml:id="d1e296" n="20"> De mane usque ad vesperam succidentur ;/ et quia nullus
          intelligit, in aeternum peribunt./</ab>
        <ab xml:id="d1e299" n="21"> Qui autem reliqui fuerint, auferentur ex eis ;/ morientur, et
          non in sapientia.]</ab>
      </div>
      <div xml:id="d1e303" type="chap" n="5">
        <ab xml:id="d1e305" n="1">[Voca ergo, si est qui tibi respondeat,/ et ad aliquem sanctorum
          convertere./</ab>
        <ab xml:id="d1e308" n="2">Vere stultum interficit iracundia,/ et parvulum occidit
          invidia./</ab>
        <ab xml:id="d1e311" n="3">Ego vidi stultum firma radice,/ et maledixi pulchritudini ejus
          statim./</ab>
        <ab xml:id="d1e314" n="4">Longe fient filii ejus a salute,/ et conterentur in porta,/ et
          non erit qui eruat./</ab>
        <ab xml:id="d1e317" n="5">Cujus messem famelicus comedet,/ et ipsum rapiet armatus,/ et
          bibent sitientes divitias ejus./</ab>
        <ab xml:id="d1e321" n="6">Nihil in terra sine causa fit,/ et de humo non oritur
          dolor./</ab>
        <ab xml:id="d1e324" n="7">Homo nascitur ad laborem,/ et avis ad volatum./</ab>
        <ab xml:id="d1e327" n="8">Quam ob rem ego deprecabor Dominum,/ et ad Deum ponam eloquium
          meum : /</ab>
        <ab xml:id="d1e330" n="9">qui facit magna et inscrutabilia,/ et mirabilia absque numero
          ;/</ab>
        <ab xml:id="d1e333" n="10"> qui dat pluviam super faciem terrae,/ et irrigat aquis universa
          ;/</ab>
        <ab xml:id="d1e336" n="11"> qui ponit humiles in sublime,/ et moerentes erigit sospitate
          ;/</ab>
        <ab xml:id="d1e340" n="12"> qui dissipat cogitationes malignorum,/ ne possint implere manus
          eorum quod coeperant ;/</ab>
        <ab xml:id="d1e343" n="13"> qui apprehendit sapientes in astutia eorum,/ et consilium
          pravorum dissipat./</ab>
        <ab xml:id="d1e346" n="14"> Per diem incurrent tenebras,/ et quasi in nocte, sic palpabunt
          in meridie./</ab>
        <ab xml:id="d1e349" n="15"> Porro salvum faciet egenum a gladio oris eorum,/ et de manu
          violenti pauperem./</ab>
        <ab xml:id="d1e352" n="16"> Et erit egeno spes ;/ iniquitas autem contrahet os suum./</ab>
        <ab xml:id="d1e355" n="17"> Beatus homo qui corripitur a Deo : / increpationem ergo Domini ne
          reprobes : /</ab>
        <ab xml:id="d1e359" n="18"> quia ipse vulnerat, et medetur ;/ percutit, et manus ejus
          sanabunt./</ab>
        <ab xml:id="d1e362" n="19"> In sex tribulationibus liberabit te,/ et in septima non tanget
          te malum./</ab>
        <ab xml:id="d1e365" n="20"> In fame eruet te de morte,/ et in bello de manu gladii./</ab>
        <ab xml:id="d1e368" n="21"> A flagello linguae absconderis,/ et non timebis calamitatem cum
          venerit./</ab>
        <ab xml:id="d1e371" n="22"> In vastitate et fame ridebis,/ et bestias terrae non
          formidabis./</ab>
        <ab xml:id="d1e374" n="23"> Sed cum lapidibus regionum pactum tuum,/ et bestiae terrae
          pacificae erunt tibi./</ab>
        <ab xml:id="d1e378" n="24"> Et scies quod pacem habeat tabernaculum tuum ;/ et visitans
          speciem tuam, non peccabis./</ab>
        <ab xml:id="d1e381" n="25"> Scies quoque quoniam multiplex erit semen tuum,/ et progenies
          tua quasi herba terrae./</ab>
        <ab xml:id="d1e384" n="26"> Ingredieris in abundantia sepulchrum,/ sicut infertur acervus
          tritici in tempore suo./</ab>
        <ab xml:id="d1e387" n="27"> Ecce hoc, ut investigavimus, ita est : / quod auditum, mente
          pertracta.]</ab>
      </div>
      <div xml:id="d1e392" type="chap" n="6">
        <ab xml:id="d1e394" n="1">Respondens autem Job, dixit : </ab>
        <ab xml:id="d1e397" n="2">[Utinam appenderentur peccata mea quibus iram merui,/ et
          calamitas quam patior, in statera !/</ab>
        <ab xml:id="d1e400" n="3">Quasi arena maris haec gravior appareret ;/ unde et verba mea
          dolore sunt plena : /</ab>
        <ab xml:id="d1e403" n="4">quia sagittae Domini in me sunt,/ quarum indignatio ebibit
          spiritum meum ;/ et terrores Domini militant contra me./</ab>
        <ab xml:id="d1e406" n="5">Numquid rugiet onager cum habuerit herbam ?/ aut mugiet bos cum
          ante praesepe plenum steterit ?/</ab>
        <ab xml:id="d1e410" n="6">aut poterit comedi insulsum, quod non est sale conditum ?/ aut
          potest aliquis gustare quod gustatum affert mortem ?/</ab>
        <ab xml:id="d1e413" n="7">Quae prius nolebat tangere anima mea,/ nunc, prae angustia, cibi
          mei sunt./</ab>
        <ab xml:id="d1e416" n="8">Quis det ut veniat petitio mea,/ et quod expecto tribuat mihi
          Deus ?/</ab>
        <ab xml:id="d1e419" n="9">et qui coepit, ipse me conterat ;/ solvat manum suam, et succidat
          me ?/</ab>
        <ab xml:id="d1e422" n="10"> Et haec mihi sit consolatio, ut affligens me dolore, non
          parcat,/ nec contradicam sermonibus Sancti./</ab>
        <ab xml:id="d1e425" n="11"> Quae est enim fortitudo mea, ut sustineam ?/ aut quis finis
          meus, ut patienter agam ?/</ab>
        <ab xml:id="d1e429" n="12"> Nec fortitudo lapidum fortitudo mea,/ nec caro mea aenea
          est./</ab>
        <ab xml:id="d1e432" n="13"> Ecce non est auxilium mihi in me,/ et necessarii quoque mei
          recesserunt a me./</ab>
        <ab xml:id="d1e435" n="14"> Qui tollit ab amico suo misericordiam,/ timorem Domini
          derelinquit./</ab>
        <ab xml:id="d1e438" n="15"> Fratres mei praeterierunt me,/ sicut torrens qui raptim transit
          in convallibus./</ab>
        <ab xml:id="d1e441" n="16"> Qui timent pruinam,/ irruet super eos nix./</ab>
        <ab xml:id="d1e444" n="17"> Tempore quo fuerint dissipati, peribunt ;/ et ut incaluerit,
          solventur de loco suo./</ab>
        <ab xml:id="d1e448" n="18"> Involutae sunt semitae gressuum eorum ;/ ambulabunt in vacuum,
          et peribunt./</ab>
        <ab xml:id="d1e451" n="19"> Considerate semitas Thema, itinera Saba,/ et expectate
          paulisper./</ab>
        <ab xml:id="d1e454" n="20"> Confusi sunt, quia speravi : / venerunt quoque usque ad me, et
          pudore cooperti sunt./</ab>
        <ab xml:id="d1e457" n="21"> Nunc venistis ;/ et modo videntes plagam meam, timetis./</ab>
        <ab xml:id="d1e460" n="22"> Numquid dixi: Afferte mihi,/ et de substantia vestra donate
          mihi ?/</ab>
        <ab xml:id="d1e463" n="23"> vel: Liberate me de manu hostis,/ et de manu robustorum eruite
          me ?/</ab>
        <ab xml:id="d1e467" n="24"> Docete me, et ego tacebo : / et si quid forte ignoravi, instruite
          me./</ab>
        <ab xml:id="d1e470" n="25"> Quare detraxistis sermonibus veritatis,/ cum e vobis nullus sit
          qui possit arguere me ?/</ab>
        <ab xml:id="d1e473" n="26"> Ad increpandum tantum eloquia concinnatis,/ et in ventum verba
          profertis./</ab>
        <ab xml:id="d1e476" n="27"> Super pupillum irruitis,/ et subvertere nitimini amicum
          vestrum./</ab>
        <ab xml:id="d1e479" n="28"> Verumtamen quod coepistis explete : / praebete aurem, et videte
          an mentiar./</ab>
        <ab xml:id="d1e482" n="29"> Respondete, obsecro, absque contentione ;/ et loquentes id quod
          justum est, judicate./</ab>
        <ab xml:id="d1e486" n="30"> Et non invenietis in lingua mea iniquitatem,/ nec in faucibus
          meis stultitia personabit.]</ab>
      </div>
      <div xml:id="d1e490" type="chap" n="7">
        <ab xml:id="d1e492" n="1">[Militia est vita hominis super terram,/ et sicut dies mercenarii
          dies ejus./</ab>
        <ab xml:id="d1e495" n="2">Sicut servus desiderat umbram,/ et sicut mercenarius praestolatur
          finem operis sui,/</ab>
        <ab xml:id="d1e498" n="3">sic et ego habui menses vacuos,/ et noctes laboriosas enumeravi
          mihi./</ab>
        <ab xml:id="d1e501" n="4">Si dormiero, dicam: Quando consurgam ?/ et rursum expectabo
          vesperam,/ et replebor doloribus usque ad tenebras./</ab>
        <ab xml:id="d1e504" n="5">Induta est caro mea putredine,/ et sordibus pulveris cutis mea
          aruit et contracta est./</ab>
        <ab xml:id="d1e508" n="6">Dies mei velocius transierunt quam a texente tela succiditur,/ et
          consumpti sunt absque ulla spe./</ab>
        <ab xml:id="d1e511" n="7">Memento quia ventus est vita mea,/ et non revertetur oculus meus
          ut videat bona./</ab>
        <ab xml:id="d1e514" n="8">Nec aspiciet me visus hominis ;/ oculi tui in me, et non
          subsistam./</ab>
        <ab xml:id="d1e517" n="9">Sicut consumitur nubes, et pertransit,/ sic qui descenderit ad
          inferos, non ascendet./</ab>
        <ab xml:id="d1e520" n="10"> Nec revertetur ultra in domum suam,/ neque cognoscet eum amplius
          locus ejus./</ab>
        <ab xml:id="d1e523" n="11"> Quapropter et ego non parcam ori meo : / loquar in tribulatione
          spiritus mei ;/ confabulabor cum amaritudine animae meae./</ab>
        <ab xml:id="d1e527" n="12"> Numquid mare ego sum, aut cetus,/ quia circumdedisti me carcere
          ?/</ab>
        <ab xml:id="d1e530" n="13"> Si dixero: Consolabitur me lectulus meus,/ et relevabor loquens
          mecum in strato meo : /</ab>
        <ab xml:id="d1e533" n="14"> terrebis me per somnia,/ et per visiones horrore
          concuties./</ab>
        <ab xml:id="d1e536" n="15"> Quam ob rem elegit suspendium anima mea,/ et mortem ossa
          mea./</ab>
        <ab xml:id="d1e539" n="16"> Desperavi: nequaquam ultra jam vivam : / parce mihi, nihil enim
          sunt dies mei./</ab>
        <ab xml:id="d1e542" n="17"> Quid est homo, quia magnificas eum ?/ aut quid apponis erga eum
          cor tuum ?/</ab>
        <ab xml:id="d1e546" n="18"> Visitas eum diluculo,/ et subito probas illum./</ab>
        <ab xml:id="d1e549" n="19"> Usquequo non parcis mihi,/ nec dimittis me ut glutiam salivam
          meam ?/</ab>
        <ab xml:id="d1e552" n="20"> Peccavi ; quid faciam tibi, o custos hominum ?/ quare posuisti
          me contrarium tibi,/ et factus sum mihimetipsi gravis ?/</ab>
        <ab xml:id="d1e555" n="21"> Cur non tollis peccatum meum,/ et quare non aufers iniquitatem
          meam ?/ ecce nunc in pulvere dormiam,/ et si mane me quaesieris, non subsistam.]</ab>
      </div>
      <div xml:id="d1e559" type="chap" n="8">
        <ab xml:id="d1e561" n="1">Respondens autem Baldad Suhites, dixit : </ab>
        <ab xml:id="d1e564" n="2">[Usquequo loqueris talia,/ et spiritus multiplex sermones oris
          tui ?/</ab>
        <ab xml:id="d1e567" n="3">Numquid Deus supplantat judicium ?/ aut Omnipotens subvertit quod
          justum est ?/</ab>
        <ab xml:id="d1e570" n="4">Etiam si filii tui peccaverunt ei,/ et dimisit eos in manu
          iniquitatis suae : /</ab>
        <ab xml:id="d1e573" n="5">tu tamen si diluculo consurrexeris ad Deum,/ et Omnipotentem
          fueris deprecatus ;/</ab>
        <ab xml:id="d1e577" n="6">si mundus et rectus incesseris : / statim evigilabit ad te,/ et
          pacatum reddet habitaculum justitiae tuae,/</ab>
        <ab xml:id="d1e580" n="7">in tantum ut si priora tua fuerint parva,/ et novissima tua
          multiplicentur nimis./</ab>
        <ab xml:id="d1e583" n="8">Interroga enim generationem pristinam,/ et diligenter investiga
          patrum memoriam/</ab>
        <ab xml:id="d1e586" n="9">(hesterni quippe sumus, et ignoramus,/ quoniam sicut umbra dies
          nostri sunt super terram),/</ab>
        <ab xml:id="d1e589" n="10"> et ipsi docebunt te, loquentur tibi,/ et de corde suo proferent
          eloquia./</ab>
        <ab xml:id="d1e592" n="11"> Numquid vivere potest scirpus absque humore ?/ aut crescere
          carectum sine aqua ?/</ab>
        <ab xml:id="d1e596" n="12"> Cum adhuc sit in flore, nec carpatur manu,/ ante omnes herbas
          arescit./</ab>
        <ab xml:id="d1e599" n="13"> Sic viae omnium qui obliviscuntur Deum,/ et spes hypocritae
          peribit./</ab>
        <ab xml:id="d1e602" n="14"> Non ei placebit vecordia sua,/ et sicut tela aranearum fiducia
          ejus./</ab>
        <ab xml:id="d1e605" n="15"> Innitetur super domum suam, et non stabit ;/ fulciet eam, et non
          consurget./</ab>
        <ab xml:id="d1e608" n="16"> Humectus videtur antequam veniat sol,/ et in ortu suo germen
          ejus egredietur./</ab>
        <ab xml:id="d1e611" n="17"> Super acervum petrarum radices ejus densabuntur,/ et inter
          lapides commorabitur./</ab>
        <ab xml:id="d1e615" n="18"> Si absorbuerit eum de loco suo,/ negabit eum, et dicet: Non
          novi te./</ab>
        <ab xml:id="d1e618" n="19"> Haec est enim laetitia viae ejus,/ ut rursum de terra alii
          germinentur./</ab>
        <ab xml:id="d1e621" n="20"> Deus non projiciet simplicem,/ nec porriget manum
          malignis,/</ab>
        <ab xml:id="d1e624" n="21"> donec impleatur risu os tuum,/ et labia tua jubilo./</ab>
        <ab xml:id="d1e627" n="22"> Qui oderunt te induentur confusione,/ et tabernaculum impiorum
          non subsistet.]</ab>
      </div>
      <div xml:id="d1e631" type="chap" n="9">
        <ab xml:id="d1e633" n="1">Et respondens Job, ait : </ab>
        <ab xml:id="d1e636" n="2">[Vere scio quod ita sit,/ et quod non justificetur homo
          compositus Deo./</ab>
        <ab xml:id="d1e639" n="3">Si voluerit contendere cum eo,/ non poterit ei respondere unum
          pro mille./</ab>
        <ab xml:id="d1e642" n="4">Sapiens corde est, et fortis robore : / quis restitit ei, et pacem
          habuit ?/</ab>
        <ab xml:id="d1e645" n="5">Qui transtulit montes, et nescierunt/ hi quos subvertit in furore
          suo./</ab>
        <ab xml:id="d1e649" n="6">Qui commovet terram de loco suo,/ et columnae ejus
          concutiuntur./</ab>
        <ab xml:id="d1e652" n="7">Qui praecipit soli, et non oritur,/ et stellas claudit quasi sub
          signaculo./</ab>
        <ab xml:id="d1e655" n="8">Qui extendit caelos solus,/ et graditur super fluctus
          maris./</ab>
        <ab xml:id="d1e658" n="9">Qui facit Arcturum et Oriona,/ et Hyadas et interiora
          austri./</ab>
        <ab xml:id="d1e661" n="10"> Qui facit magna, et incomprehensibilia,/ et mirabilia, quorum
          non est numerus./</ab>
        <ab xml:id="d1e664" n="11"> Si venerit ad me, non videbo eum ;/ si abierit, non
          intelligam./</ab>
        <ab xml:id="d1e668" n="12"> Si repente interroget, quis respondebit ei ?/ vel quis dicere
          potest: Cur ita facis ?/</ab>
        <ab xml:id="d1e671" n="13"> Deus, cujus irae nemo resistere potest,/ et sub quo curvantur
          qui portant orbem./</ab>
        <ab xml:id="d1e674" n="14"> Quantus ergo sum ego, ut respondeam ei,/ et loquar verbis meis
          cum eo ?/</ab>
        <ab xml:id="d1e677" n="15"> qui etiam si habuero quippiam justum, non respondebo : / sed meum
          judicem deprecabor./</ab>
        <ab xml:id="d1e680" n="16"> Et cum invocantem exaudierit me,/ non credo quod audierit vocem
          meam./</ab>
        <ab xml:id="d1e683" n="17"> In turbine enim conteret me,/ et multiplicabit vulnera mea,
          etiam sine causa./</ab>
        <ab xml:id="d1e687" n="18"> Non concedit requiescere spiritum meum,/ et implet me
          amaritudinibus./</ab>
        <ab xml:id="d1e690" n="19"> Si fortitudo quaeritur, robustissimus est ;/ si aequitas
          judicii, nemo audet pro me testimonium dicere./</ab>
        <ab xml:id="d1e693" n="20"> Si justificare me voluero, os meum condemnabit me ;/ si
          innocentem ostendero, pravum me comprobabit./</ab>
        <ab xml:id="d1e696" n="21"> Etiam si simplex fuero, hoc ipsum ignorabit anima mea,/ et
          taedebit me vitae meae./</ab>
        <ab xml:id="d1e699" n="22"> Unum est quod locutus sum : / et innocentem et impium ipse
          consumit./</ab>
        <ab xml:id="d1e702" n="23"> Si flagellat, occidat semel,/ et non de poenis innocentum
          rideat./</ab>
        <ab xml:id="d1e706" n="24"> Terra data est in manus impii ;/ vultum judicum ejus operit./
          Quod si non ille est, quis ergo est ?/</ab>
        <ab xml:id="d1e709" n="25"> Dies mei velociores fuerunt cursore ;/ fugerunt, et non viderunt
          bonum./</ab>
        <ab xml:id="d1e712" n="26"> Pertransierunt quasi naves poma portantes ;/ sicut aquila volans
          ad escam./</ab>
        <ab xml:id="d1e715" n="27"> Cum dixero: Nequaquam ita loquar : / commuto faciem meam, et
          dolore torqueor./</ab>
        <ab xml:id="d1e718" n="28"> Verebar omnia opera mea,/ sciens quod non parceres
          delinquenti./</ab>
        <ab xml:id="d1e721" n="29"> Si autem et sic impius sum,/ quare frustra laboravi ?/</ab>
        <ab xml:id="d1e725" n="30"> Si lotus fuero quasi aquis nivis,/ et fulserint velut
          mundissimae manus meae,/</ab>
        <ab xml:id="d1e728" n="31"> tamen sordibus intinges me,/ et abominabuntur me vestimenta
          mea./</ab>
        <ab xml:id="d1e731" n="32"> Neque enim viro qui similis mei est, respondebo ;/ nec qui mecum
          in judicio ex aequo possit audiri./</ab>
        <ab xml:id="d1e734" n="33"> Non est qui utrumque valeat arguere,/ et ponere manum suam in
          ambobus./</ab>
        <ab xml:id="d1e737" n="34"> Auferat a me virgam suam,/ et pavor ejus non me terreat./</ab>
        <ab xml:id="d1e740" n="35"> Loquar, et non timebo eum ;/ neque enim possum metuens
          respondere.]</ab>
      </div>
      <div xml:id="d1e744" type="chap" n="10">
        <ab xml:id="d1e746" n="1">[Taedet animam meam vitae meae ;/ dimittam adversum me eloquium
          meum : / loquar in amaritudine animae meae./</ab>
        <ab xml:id="d1e749" n="2">Dicam Deo: Noli me condemnare ;/ indica mihi cur me ita
          judices./</ab>
        <ab xml:id="d1e752" n="3">Numquid bonum tibi videtur, si calumnieris me,/ et opprimas me
          opus manuum tuarum,/ et consilium impiorum adjuves ?/</ab>
        <ab xml:id="d1e755" n="4">Numquid oculi carnei tibi sunt ?/ aut sicut videt homo, et tu
          videbis ?/</ab>
        <ab xml:id="d1e758" n="5">Numquid sicut dies hominis dies tui,/ et anni tui sicut humana
          sunt tempora,/</ab>
        <ab xml:id="d1e762" n="6">ut quaeras iniquitatem meam,/ et peccatum meum scruteris,/</ab>
        <ab xml:id="d1e765" n="7">et scias quia nihil impium fecerim,/ cum sit nemo qui de manu tua
          possit eruere ?/</ab>
        <ab xml:id="d1e768" n="8">Manus tuae fecerunt me,/ et plasmaverunt me totum in circuitu : /
          et sic repente praecipitas me ?/</ab>
        <ab xml:id="d1e771" n="9">Memento, quaeso, quod sicut lutum feceris me,/ et in pulverem
          reduces me./</ab>
        <ab xml:id="d1e774" n="10"> Nonne sicut lac mulsisti me,/ et sicut caseum me coagulasti
          ?/</ab>
        <ab xml:id="d1e777" n="11"> Pelle et carnibus vestisti me ;/ ossibus et nervis compegisti
          me./</ab>
        <ab xml:id="d1e781" n="12"> Vitam et misericordiam tribuisti mihi,/ et visitatio tua
          custodivit spiritum meum./</ab>
        <ab xml:id="d1e784" n="13"> Licet haec celes in corde tuo,/ tamen scio quia universorum
          memineris./</ab>
        <ab xml:id="d1e787" n="14"> Si peccavi, et ad horam pepercisti mihi,/ cur ab iniquitate mea
          mundum me esse non pateris ?/</ab>
        <ab xml:id="d1e790" n="15"> Et si impius fuero, vae mihi est ;/ et si justus, non levabo
          caput,/ saturatus afflictione et miseria./</ab>
        <ab xml:id="d1e793" n="16"> Et propter superbiam quasi leaenam capies me,/ reversusque
          mirabiliter me crucias./</ab>
        <ab xml:id="d1e796" n="17"> Instauras testes tuos contra me,/ et multiplicas iram tuam
          adversum me,/ et poenae militant in me./</ab>
        <ab xml:id="d1e800" n="18"> Quare de vulva eduxisti me ?/ qui utinam consumptus essem, ne
          oculus me videret./</ab>
        <ab xml:id="d1e803" n="19"> Fuissem quasi non essem,/ de utero translatus ad tumulum./</ab>
        <ab xml:id="d1e806" n="20"> Numquid non paucitas dierum meorum finietur brevi ?/ dimitte
          ergo me, ut plangam paululum dolorem meum,/</ab>
        <ab xml:id="d1e809" n="21"> antequam vadam, et non revertar,/ ad terram tenebrosam, et
          opertam mortis caligine : /</ab>
        <ab xml:id="d1e812" n="22"> terram miseriae et tenebrarum,/ ubi umbra mortis et nullus
          ordo,/ sed sempiternus horror inhabitat.]</ab>
      </div>
      <div xml:id="d1e816" type="chap" n="11">
        <ab xml:id="d1e818" n="1">Respondens autem Sophar Naamathites, dixit : </ab>
        <ab xml:id="d1e821" n="2">[Numquid qui multa loquitur, non et audiet ?/ aut vir verbosus
          justificabitur ?/</ab>
        <ab xml:id="d1e824" n="3">Tibi soli tacebunt homines ?/ et cum ceteros irriseris, a nullo
          confutaberis ?/</ab>
        <ab xml:id="d1e827" n="4">Dixisti enim: Purus est sermo meus,/ et mundus sum in conspectu
          tuo./</ab>
        <ab xml:id="d1e830" n="5">Atque utinam Deus loqueretur tecum,/ et aperiret labia sua
          tibi,/</ab>
        <ab xml:id="d1e834" n="6">ut ostenderet tibi secreta sapientiae,/ et quod multiplex esset
          lex ejus : / et intelligeres quod multo minora exigaris ab eo/ quam meretur iniquitas tua
          !/</ab>
        <ab xml:id="d1e837" n="7">Forsitan vestigia Dei comprehendes,/ et usque ad perfectum
          Omnipotentem reperies ?/</ab>
        <ab xml:id="d1e840" n="8">Excelsior caelo est, et quid facies ?/ profundior inferno, et
          unde cognosces ?/</ab>
        <ab xml:id="d1e843" n="9">Longior terra mensura ejus,/ et latior mari./</ab>
        <ab xml:id="d1e846" n="10"> Si subverterit omnia, vel in unum coarctaverit,/ quis
          contradicet ei ?/</ab>
        <ab xml:id="d1e849" n="11"> Ipse enim novit hominum vanitatem ;/ et videns iniquitatem,
          nonne considerat ?/</ab>
        <ab xml:id="d1e853" n="12"> Vir vanus in superbiam erigitur,/ et tamquam pullum onagri se
          liberum natum putat./</ab>
        <ab xml:id="d1e856" n="13"> Tu autem firmasti cor tuum,/ et expandisti ad eum manus
          tuas./</ab>
        <ab xml:id="d1e859" n="14"> Si iniquitatem quae est in manu tua abstuleris a te,/ et non
          manserit in tabernaculo tuo injustitia,/</ab>
        <ab xml:id="d1e862" n="15"> tunc levare poteris faciem tuam absque macula ;/ et eris
          stabilis, et non timebis./</ab>
        <ab xml:id="d1e865" n="16"> Miseriae quoque oblivisceris,/ et quasi aquarum quae
          praeterierunt recordaberis./</ab>
        <ab xml:id="d1e868" n="17"> Et quasi meridianus fulgor consurget tibi ad vesperam ;/ et cum
          te consumptum putaveris, orieris ut lucifer./</ab>
        <ab xml:id="d1e872" n="18"> Et habebis fiduciam, proposita tibi spe : / et defossus securus
          dormies./</ab>
        <ab xml:id="d1e875" n="19"> Requiesces, et non erit qui te exterreat ;/ et deprecabuntur
          faciem tuam plurimi./</ab>
        <ab xml:id="d1e878" n="20"> Oculi autem impiorum deficient,/ et effugium peribit ab eis : /
          et spes illorum abominatio animae.]</ab>
      </div>
      <div xml:id="d1e883" type="chap" n="12">
        <ab xml:id="d1e885" n="1">Respondens autem Job, dixit : </ab>
        <ab xml:id="d1e888" n="2">[Ergo vos estis soli homines,/ et vobiscum morietur sapientia
          ?/</ab>
        <ab xml:id="d1e891" n="3">Et mihi est cor sicut et vobis, nec inferior vestri sum ;/ quis
          enim haec quae nostis ignorat ?/</ab>
        <ab xml:id="d1e894" n="4">Qui deridetur ab amico suo, sicut ego,/ invocabit Deum, et
          exaudiet eum : / deridetur enim justi simplicitas./</ab>
        <ab xml:id="d1e897" n="5">Lampas contempta apud cogitationes divitum/ parata ad tempus
          statutum./</ab>
        <ab xml:id="d1e901" n="6">Abundant tabernacula praedonum,/ et audacter provocant Deum,/ cum
          ipse dederit omnia in manus eorum./</ab>
        <ab xml:id="d1e904" n="7">Nimirum interroga jumenta, et docebunt te ;/ et volatilia caeli,
          et indicabunt tibi./</ab>
        <ab xml:id="d1e907" n="8">Loquere terrae, et respondebit tibi,/ et narrabunt pisces
          maris./</ab>
        <ab xml:id="d1e910" n="9">Quis ignorat quod omnia haec manus Domini fecerit ?/</ab>
        <ab xml:id="d1e913" n="10"> In cujus manu anima omnis viventis,/ et spiritus universae
          carnis hominis./</ab>
        <ab xml:id="d1e916" n="11"> Nonne auris verba dijudicat ?/ et fauces comedentis, saporem
          ?/</ab>
        <ab xml:id="d1e920" n="12"> In antiquis est sapientia,/ et in multo tempore prudentia./</ab>
        <ab xml:id="d1e923" n="13"> Apud ipsum est sapientia et fortitudo ;/ ipse habet consilium et
          intelligentiam./</ab>
        <ab xml:id="d1e926" n="14"> Si destruxerit, nemo est qui aedificet ;/ si incluserit hominem,
          nullus est qui aperiat./</ab>
        <ab xml:id="d1e929" n="15"> Si continuerit aquas, omnia siccabuntur ;/ et si emiserit eas,
          subvertent terram./</ab>
        <ab xml:id="d1e932" n="16"> Apud ipsum est fortitudo et sapientia ;/ ipse novit et
          decipientem, et eum qui decipitur./</ab>
        <ab xml:id="d1e935" n="17"> Adducit consiliarios in stultum finem,/ et judices in
          stuporem./</ab>
        <ab xml:id="d1e939" n="18"> Balteum regum dissolvit,/ et praecingit fune renes eorum./</ab>
        <ab xml:id="d1e942" n="19"> Ducit sacerdotes inglorios,/ et optimates supplantat : /</ab>
        <ab xml:id="d1e945" n="20"> commutans labium veracium,/ et doctrinam senum auferens./</ab>
        <ab xml:id="d1e948" n="21"> Effundit despectionem super principes,/ eos qui oppressi fuerant
          relevans./</ab>
        <ab xml:id="d1e951" n="22"> Qui revelat profunda de tenebris,/ et producit in lucem umbram
          mortis./</ab>
        <ab xml:id="d1e954" n="23"> Qui multiplicat gentes, et perdit eas,/ et subversas in integrum
          restituit./</ab>
        <ab xml:id="d1e958" n="24"> Qui immutat cor principum populi terrae,/ et decipit eos ut
          frustra incedant per invium : /</ab>
        <ab xml:id="d1e961" n="25"> palpabunt quasi in tenebris, et non in luce,/ et errare eos
          faciet quasi ebrios.]</ab>
      </div>
      <div xml:id="d1e965" type="chap" n="13">
        <ab xml:id="d1e967" n="1">[Ecce omnia haec vidit oculus meus,/ et audivit auris mea, et
          intellexi singula./</ab>
        <ab xml:id="d1e970" n="2">Secundum scientiam vestram et ego novi : / nec inferior vestri
          sum./</ab>
        <ab xml:id="d1e973" n="3">Sed tamen ad Omnipotentem loquar,/ et disputare cum Deo cupio
          : /</ab>
        <ab xml:id="d1e976" n="4">prius vos ostendens fabricatores mendacii,/ et cultores
          perversorum dogmatum./</ab>
        <ab xml:id="d1e979" n="5">Atque utinam taceretis,/ ut putaremini esse sapientes./</ab>
        <ab xml:id="d1e983" n="6">Audite ergo correptionem meam,/ et judicium labiorum meorum
          attendite./</ab>
        <ab xml:id="d1e986" n="7">Numquid Deus indiget vestro mendacio,/ ut pro illo loquamini
          dolos ?/</ab>
        <ab xml:id="d1e989" n="8">numquid faciem ejus accipitis,/ et pro Deo judicare nitimini
          ?/</ab>
        <ab xml:id="d1e992" n="9">aut placebit ei quem celare nihil potest ?/ aut decipietur, ut
          homo, vestris fraudulentiis ?/</ab>
        <ab xml:id="d1e995" n="10"> Ipse vos arguet,/ quoniam in abscondito faciem ejus
          accipitis./</ab>
        <ab xml:id="d1e998" n="11"> Statim ut se commoverit, turbabit vos,/ et terror ejus irruet
          super vos./</ab>
        <ab xml:id="d1e1002" n="12"> Memoria vestra comparabitur cineri,/ et redigentur in lutum
          cervices vestrae./</ab>
        <ab xml:id="d1e1005" n="13"> Tacete paulisper, ut loquar/ quodcumque mihi mens
          suggesserit./</ab>
        <ab xml:id="d1e1008" n="14"> Quare lacero carnes meas dentibus meis,/ et animam meam porto
          in manibus meis ?/</ab>
        <ab xml:id="d1e1011" n="15"> Etiam si occiderit me, in ipso sperabo : / verumtamen vias meas
          in conspectu ejus arguam./</ab>
        <ab xml:id="d1e1014" n="16"> Et ipse erit salvator meus : / non enim veniet in conspectu ejus
          omnis hypocrita./</ab>
        <ab xml:id="d1e1017" n="17"> Audite sermonem meum,/ et aenigmata percipite auribus
          vestris./</ab>
        <ab xml:id="d1e1021" n="18"> Si fuero judicatus,/ scio quod justus inveniar./</ab>
        <ab xml:id="d1e1024" n="19"> Quis est qui judicetur mecum ?/ veniat: quare tacens consumor
          ?/</ab>
        <ab xml:id="d1e1027" n="20"> Duo tantum ne facias mihi,/ et tunc a facie tua non abscondar
          : /</ab>
        <ab xml:id="d1e1030" n="21"> manum tuam longe fac a me,/ et formido tua non me
          terreat./</ab>
        <ab xml:id="d1e1033" n="22"> Voca me, et ego respondebo tibi : / aut certe loquar, et tu
          responde mihi./</ab>
        <ab xml:id="d1e1036" n="23"> Quantas habeo iniquitates et peccata ?/ scelera mea et delicta
          ostende mihi./</ab>
        <ab xml:id="d1e1040" n="24"> Cur faciem tuam abscondis,/ et arbitraris me inimicum tuum
          ?/</ab>
        <ab xml:id="d1e1043" n="25"> Contra folium, quod vento rapitur, ostendis potentiam tuam,/ et
          stipulam siccam persequeris : /</ab>
        <ab xml:id="d1e1046" n="26"> scribis enim contra me amaritudines,/ et consumere me vis
          peccatis adolescentiae meae./</ab>
        <ab xml:id="d1e1049" n="27"> Posuisti in nervo pedem meum,/ et observasti omnes semitas
          meas,/ et vestigia pedum meorum considerasti : /</ab>
        <ab xml:id="d1e1052" n="28"> qui quasi putredo consumendus sum,/ et quasi vestimentum quod
          comeditur a tinea.]</ab>
      </div>
      <div xml:id="d1e1056" type="chap" n="14">
        <ab xml:id="d1e1058" n="1">[Homo natus de muliere, brevi vivens tempore,/ repletur multis
          miseriis./</ab>
        <ab xml:id="d1e1061" n="2">Qui quasi flos egreditur et conteritur,/ et fugit velut umbra,
          et numquam in eodem statu permanet./</ab>
        <ab xml:id="d1e1064" n="3">Et dignum ducis super hujuscemodi aperire oculos tuos,/ et
          adducere eum tecum in judicium ?/</ab>
        <ab xml:id="d1e1067" n="4">Quis potest facere mundum de immundo conceptum semine ?/ nonne
          tu qui solus es ?/</ab>
        <ab xml:id="d1e1070" n="5">Breves dies hominis sunt : / numerus mensium ejus apud te est : /
          constituisti terminos ejus, qui praeteriri non poterunt./</ab>
        <ab xml:id="d1e1074" n="6">Recede paululum ab eo, ut quiescat,/ donec optata veniat, sicut
          mercenarii, dies ejus./</ab>
        <ab xml:id="d1e1077" n="7">Lignum habet spem : / si praecisum fuerit, rursum virescit,/ et
          rami ejus pullulant./</ab>
        <ab xml:id="d1e1080" n="8">Si senuerit in terra radix ejus,/ et in pulvere emortuus fuerit
          truncus illius,/</ab>
        <ab xml:id="d1e1083" n="9">ad odorem aquae germinabit,/ et faciet comam, quasi cum primum
          plantatum est./</ab>
        <ab xml:id="d1e1086" n="10"> Homo vero cum mortuus fuerit, et nudatus,/ atque consumptus,
          ubi, quaeso, est ?/</ab>
        <ab xml:id="d1e1089" n="11"> Quomodo si recedant aquae de mari,/ et fluvius vacuefactus
          arescat : /</ab>
        <ab xml:id="d1e1093" n="12"> sic homo, cum dormierit, non resurget : / donec atteratur
          caelum, non evigilabit,/ nec consurget de somno suo./</ab>
        <ab xml:id="d1e1096" n="13"> Quis mihi hoc tribuat, ut in inferno protegas me,/ et abscondas
          me donec pertranseat furor tuus,/ et constituas mihi tempus in quo recorderis mei ?/</ab>
        <ab xml:id="d1e1099" n="14"> Putasne mortuus homo rursum vivat ?/ cunctis diebus quibus nunc
          milito, expecto/ donec veniat immutatio mea./</ab>
        <ab xml:id="d1e1102" n="15"> Vocabis me, et ego respondebo tibi : / operi manuum tuarum
          porriges dexteram./</ab>
        <ab xml:id="d1e1105" n="16"> Tu quidem gressus meos dinumerasti : / sed parce peccatis
          meis./</ab>
        <ab xml:id="d1e1108" n="17"> Signasti quasi in sacculo delicta mea,/ sed curasti iniquitatem
          meam./</ab>
        <ab xml:id="d1e1112" n="18"> Mons cadens defluit,/ et saxum transfertur de loco suo : /</ab>
        <ab xml:id="d1e1115" n="19"> lapides excavant aquae,/ et alluvione paulatim terra consumitur
          : / et hominem ergo similiter perdes./</ab>
        <ab xml:id="d1e1118" n="20"> Roborasti eum paululum, ut in perpetuum transiret : / immutabis
          faciem ejus, et emittes eum./</ab>
        <ab xml:id="d1e1121" n="21"> Sive nobiles fuerint filii ejus,/ sive ignobiles, non
          intelliget./</ab>
        <ab xml:id="d1e1124" n="22"> Attamen caro ejus, dum vivet, dolebit,/ et anima illius super
          semetipso lugebit.]</ab>
      </div>
      <div xml:id="d1e1128" type="chap" n="15">
        <ab xml:id="d1e1130" n="1">Respondens autem Eliphaz Themanites, dixit : </ab>
        <ab xml:id="d1e1133" n="2">[Numquid sapiens respondebit quasi in ventum loquens,/ et
          implebit ardore stomachum suum ?/</ab>
        <ab xml:id="d1e1136" n="3">Arguis verbis eum qui non est aequalis tibi,/ et loqueris quod
          tibi non expedit./</ab>
        <ab xml:id="d1e1139" n="4">Quantum in te est, evacuasti timorem,/ et tulisti preces coram
          Deo./</ab>
        <ab xml:id="d1e1142" n="5">Docuit enim iniquitas tua os tuum,/ et imitaris linguam
          blasphemantium./</ab>
        <ab xml:id="d1e1146" n="6">Condemnabit te os tuum, et non ego : / et labia tua respondebunt
          tibi./</ab>
        <ab xml:id="d1e1149" n="7">Numquid primus homo tu natus es,/ et ante colles formatus
          ?/</ab>
        <ab xml:id="d1e1152" n="8">numquid consilium Dei audisti,/ et inferior te erit ejus
          sapientia ?/</ab>
        <ab xml:id="d1e1155" n="9">Quid nosti quod ignoremus ?/ quid intelligis quod nesciamus
          ?/</ab>
        <ab xml:id="d1e1158" n="10"> Et senes et antiqui sunt in nobis,/ multo vetustiores quam
          patres tui./</ab>
        <ab xml:id="d1e1161" n="11"> Numquid grande est ut consoletur te Deus ?/ sed verba tua prava
          hoc prohibent./</ab>
        <ab xml:id="d1e1165" n="12"> Quid te elevat cor tuum,/ et quasi magna cogitans attonitos
          habes oculos ?/</ab>
        <ab xml:id="d1e1168" n="13"> Quid tumet contra Deum spiritus tuus,/ ut proferas de ore tuo
          hujuscemodi sermones ?/</ab>
        <ab xml:id="d1e1171" n="14"> Quid est homo ut immaculatus sit,/ et ut justus appareat natus
          de muliere ?/</ab>
        <ab xml:id="d1e1174" n="15"> Ecce inter sanctos ejus nemo immutabilis,/ et caeli non sunt
          mundi in conspectu ejus./</ab>
        <ab xml:id="d1e1177" n="16"> Quanto magis abominabilis et inutilis homo,/ qui bibit quasi
          aquam iniquitatem ?/</ab>
        <ab xml:id="d1e1180" n="17"> Ostendam tibi: audi me : / quod vidi, narrabo tibi./</ab>
        <ab xml:id="d1e1184" n="18"> Sapientes confitentur,/ et non abscondunt patres suos : /</ab>
        <ab xml:id="d1e1187" n="19"> quibus solis data est terra,/ et non transivit alienus per
          eos./</ab>
        <ab xml:id="d1e1190" n="20"> Cunctis diebus suis impius superbit,/ et numerus annorum
          incertus est tyrannidis ejus./</ab>
        <ab xml:id="d1e1193" n="21"> Sonitus terroris semper in auribus illius : / et cum pax sit,
          ille semper insidias suspicatur./</ab>
        <ab xml:id="d1e1196" n="22"> Non credit quod reverti possit de tenebris ad lucem,/
          circumspectans undique gladium./</ab>
        <ab xml:id="d1e1199" n="23"> Cum se moverit ad quaerendum panem,/ novit quod paratus sit in
          manu ejus tenebrarum dies./</ab>
        <ab xml:id="d1e1203" n="24"> Terrebit eum tribulatio,/ et angustia vallabit eum,/ sicut
          regem qui praeparatur ad praelium./</ab>
        <ab xml:id="d1e1206" n="25"> Tetendit enim adversus Deum manum suam,/ et contra Omnipotentem
          roboratus est./</ab>
        <ab xml:id="d1e1209" n="26"> Cucurrit adversus eum erecto collo,/ et pingui cervice armatus
          est./</ab>
        <ab xml:id="d1e1212" n="27"> Operuit faciem ejus crassitudo,/ et de lateribus ejus arvina
          dependet./</ab>
        <ab xml:id="d1e1215" n="28"> Habitavit in civitatibus desolatis,/ et in domibus desertis,
          quae in tumulos sunt redactae./</ab>
        <ab xml:id="d1e1218" n="29"> Non ditabitur, nec perseverabit substantia ejus,/ nec mittet in
          terra radicem suam./</ab>
        <ab xml:id="d1e1222" n="30"> Non recedet de tenebris : / ramos ejus arefaciet flamma,/ et
          auferetur spiritu oris sui./</ab>
        <ab xml:id="d1e1225" n="31"> Non credet, frustra errore deceptus,/ quod aliquo pretio
          redimendus sit./</ab>
        <ab xml:id="d1e1228" n="32"> Antequam dies ejus impleantur peribit,/ et manus ejus
          arescent./</ab>
        <ab xml:id="d1e1231" n="33"> Laedetur quasi vinea in primo flore botrus ejus,/ et quasi
          oliva projiciens florem suum./</ab>
        <ab xml:id="d1e1234" n="34"> Congregatio enim hypocritae sterilis,/ et ignis devorabit
          tabernacula eorum qui munera libenter accipiunt./</ab>
        <ab xml:id="d1e1237" n="35"> Concepit dolorem, et peperit iniquitatem,/ et uterus ejus
          praeparat dolos.]</ab>
      </div>
      <div xml:id="d1e1241" type="chap" n="16">
        <ab xml:id="d1e1243" n="1">Respondens autem Job, dixit : </ab>
        <ab xml:id="d1e1246" n="2">[Audivi frequenter talia : / consolatores onerosi omnes vos
          estis./</ab>
        <ab xml:id="d1e1249" n="3">Numquid habebunt finem verba ventosa ?/ aut aliquid tibi
          molestum est, si loquaris ?/</ab>
        <ab xml:id="d1e1252" n="4">Poteram et ego similia vestri loqui,/ atque utinam esset anima
          vestra pro anima mea : /</ab>
        <ab xml:id="d1e1255" n="5">consolarer et ego vos sermonibus,/ et moverem caput meum super
          vos ;/</ab>
        <ab xml:id="d1e1259" n="6">roborarem vos ore meo,/ et moverem labia mea, quasi parcens
          vobis./</ab>
        <ab xml:id="d1e1262" n="7">Sed quid agam? Si locutus fuero, non quiescet dolor meus,/ et
          si tacuero, non recedet a me./</ab>
        <ab xml:id="d1e1265" n="8">Nunc autem oppressit me dolor meus,/ et in nihilum redacti sunt
          omnes artus mei./</ab>
        <ab xml:id="d1e1268" n="9">Rugae meae testimonium dicunt contra me,/ et suscitatur
          falsiloquus adversus faciem meam, contradicens mihi./</ab>
        <ab xml:id="d1e1271" n="10"> Collegit furorem suum in me,/ et comminans mihi, infremuit
          contra me dentibus suis : / hostis meus terribilibus oculis me intuitus est./</ab>
        <ab xml:id="d1e1274" n="11"> Aperuerunt super me ora sua,/ et exprobrantes percusserunt
          maxillam meam : / satiati sunt poenis meis./</ab>
        <ab xml:id="d1e1278" n="12"> Conclusit me Deus apud iniquum,/ et manibus impiorum me
          tradidit./</ab>
        <ab xml:id="d1e1281" n="13"> Ego ille quondam opulentus, repente contritus sum : / tenuit
          cervicem meam, confregit me,/ et posuit me sibi quasi in signum./</ab>
        <ab xml:id="d1e1284" n="14"> Circumdedit me lanceis suis ;/ convulneravit lumbos meos : / non
          pepercit, et effudit in terra viscera mea./</ab>
        <ab xml:id="d1e1287" n="15"> Concidit me vulnere super vulnus : / irruit in me quasi
          gigas./</ab>
        <ab xml:id="d1e1290" n="16"> Saccum consui super cutem meam,/ et operui cinere carnem
          meam./</ab>
        <ab xml:id="d1e1293" n="17"> Facies mea intumuit a fletu,/ et palpebrae meae
          caligaverunt./</ab>
        <ab xml:id="d1e1297" n="18"> Haec passus sum absque iniquitate manus meae,/ cum haberem
          mundas ad Deum preces./</ab>
        <ab xml:id="d1e1300" n="19"> Terra, ne operias sanguinem meum,/ neque inveniat in te locum
          latendi clamor meus : /</ab>
        <ab xml:id="d1e1303" n="20"> ecce enim in caelo testis meus,/ et conscius meus in
          excelsis./</ab>
        <ab xml:id="d1e1306" n="21"> Verbosi amici mei : / ad Deum stillat oculus meus : /</ab>
        <ab xml:id="d1e1309" n="22"> atque utinam sic judicaretur vir cum Deo,/ quomodo judicatur
          filius hominis cum collega suo./</ab>
        <ab xml:id="d1e1312" n="23"> Ecce enim breves anni transeunt,/ et semitam per quam non
          revertar ambulo.]</ab>
      </div>
      <div xml:id="d1e1316" type="chap" n="17">
        <ab xml:id="d1e1318" n="1">[Spiritus meus attenuabitur ;/ dies mei breviabuntur : / et solum
          mihi superest sepulchrum./</ab>
        <ab xml:id="d1e1321" n="2">Non peccavi,/ et in amaritudinibus moratur oculus meus./</ab>
        <ab xml:id="d1e1324" n="3">Libera me, Domine, et pone me juxta te,/ et cujusvis manus
          pugnet contra me./</ab>
        <ab xml:id="d1e1327" n="4">Cor eorum longe fecisti a disciplina : / propterea non
          exaltabuntur./</ab>
        <ab xml:id="d1e1330" n="5">Praedam pollicetur sociis,/ et oculi filiorum ejus
          deficient./</ab>
        <ab xml:id="d1e1334" n="6">Posuit me quasi in proverbium vulgi,/ et exemplum sum coram
          eis./</ab>
        <ab xml:id="d1e1337" n="7">Caligavit ab indignatione oculus meus,/ et membra mea quasi in
          nihilum redacta sunt./</ab>
        <ab xml:id="d1e1340" n="8">Stupebunt justi super hoc,/ et innocens contra hypocritam
          suscitabitur./</ab>
        <ab xml:id="d1e1343" n="9">Et tenebit justus viam suam,/ et mundis manibus addet
          fortitudinem./</ab>
        <ab xml:id="d1e1346" n="10"> Igitur omnes vos convertimini, et venite,/ et non inveniam in
          vobis ullum sapientem./</ab>
        <ab xml:id="d1e1349" n="11"> Dies mei transierunt ;/ cogitationes meae dissipatae sunt,/
          torquentes cor meum./</ab>
        <ab xml:id="d1e1353" n="12"> Noctem verterunt in diem,/ et rursum post tenebras spero
          lucem./</ab>
        <ab xml:id="d1e1356" n="13"> Si sustinuero, infernus domus mea est,/ et in tenebris stravi
          lectulum meum./</ab>
        <ab xml:id="d1e1359" n="14"> Putredini dixi: Pater meus es ;/ Mater mea, et soror mea,
          vermibus./</ab>
        <ab xml:id="d1e1362" n="15"> Ubi est ergo nunc praestolatio mea ?/ et patientiam meam quis
          considerat ?/</ab>
        <ab xml:id="d1e1365" n="16"> In profundissimum infernum descendent omnia mea : / putasne
          saltem ibi erit requies mihi ?]</ab>
      </div>
      <div xml:id="d1e1370" type="chap" n="18">
        <ab xml:id="d1e1372" n="1">Respondens autem Baldad Suhites, dixit : </ab>
        <ab xml:id="d1e1375" n="2">[Usque ad quem finem verba jactabitis ?/ intelligite prius, et
          sic loquamur./</ab>
        <ab xml:id="d1e1378" n="3">Quare reputati sumus ut jumenta,/ et sorduimus coram vobis
          ?/</ab>
        <ab xml:id="d1e1381" n="4">Qui perdis animam tuam in furore tuo,/ numquid propter te
          derelinquetur terra,/ et transferentur rupes de loco suo ?/</ab>
        <ab xml:id="d1e1384" n="5">Nonne lux impii extinguetur,/ nec splendebit flamma ignis ejus
          ?/</ab>
        <ab xml:id="d1e1388" n="6">Lux obtenebrescet in tabernaculo illius,/ et lucerna quae super
          eum est extinguetur./</ab>
        <ab xml:id="d1e1391" n="7">Arctabuntur gressus virtutis ejus,/ et praecipitabit eum
          consilium suum./</ab>
        <ab xml:id="d1e1394" n="8">Immisit enim in rete pedes suos,/ et in maculis ejus
          ambulat./</ab>
        <ab xml:id="d1e1397" n="9">Tenebitur planta illius laqueo,/ et exardescet contra eum
          sitis./</ab>
        <ab xml:id="d1e1400" n="10"> Abscondita est in terra pedica ejus,/ et decipula illius super
          semitam./</ab>
        <ab xml:id="d1e1403" n="11"> Undique terrebunt eum formidines,/ et involvent pedes
          ejus./</ab>
        <ab xml:id="d1e1407" n="12"> Attenuetur fame robur ejus,/ et inedia invadat costas
          illius./</ab>
        <ab xml:id="d1e1410" n="13"> Devoret pulchritudinem cutis ejus ;/ consumat brachia illius
          primogenita mors./</ab>
        <ab xml:id="d1e1413" n="14"> Avellatur de tabernaculo suo fiducia ejus,/ et calcet super
          eum, quasi rex, interitus./</ab>
        <ab xml:id="d1e1416" n="15"> Habitent in tabernaculo illius socii ejus qui non est ;/
          aspergatur in tabernaculo ejus sulphur./</ab>
        <ab xml:id="d1e1419" n="16"> Deorsum radices ejus siccentur : / sursum autem atteratur messis
          ejus./</ab>
        <ab xml:id="d1e1422" n="17"> Memoria illius pereat de terra,/ et non celebretur nomen ejus
          in plateis./</ab>
        <ab xml:id="d1e1426" n="18"> Expellet eum de luce in tenebras,/ et de orbe transferet
          eum./</ab>
        <ab xml:id="d1e1429" n="19"> Non erit semen ejus, neque progenies in populo suo,/ nec ullae
          reliquiae in regionibus ejus./</ab>
        <ab xml:id="d1e1432" n="20"> In die ejus stupebunt novissimi,/ et primos invadet
          horror./</ab>
        <ab xml:id="d1e1435" n="21"> Haec sunt ergo tabernacula iniqui,/ et iste locus ejus qui
          ignorat Deum.]</ab>
      </div>
      <div xml:id="d1e1439" type="chap" n="19">
        <ab xml:id="d1e1441" n="1">Respondens autem Job, dixit : </ab>
        <ab xml:id="d1e1444" n="2">[Usquequo affligitis animam meam,/ et atteritis me sermonibus
          ?/</ab>
        <ab xml:id="d1e1447" n="3">En decies confunditis me,/ et non erubescitis opprimentes
          me./</ab>
        <ab xml:id="d1e1450" n="4">Nempe etsi ignoravi,/ mecum erit ignorantia mea./</ab>
        <ab xml:id="d1e1453" n="5">At vos contra me erigimini,/ et arguitis me opprobriis
          meis./</ab>
        <ab xml:id="d1e1457" n="6">Saltem nunc intelligite quia Deus non aequo judicio afflixerit
          me,/ et flagellis suis me cinxerit./</ab>
        <ab xml:id="d1e1460" n="7">Ecce clamabo, vim patiens, et nemo audiet ;/ vociferabor, et non
          est qui judicet./</ab>
        <ab xml:id="d1e1463" n="8">Semitam meam circumsepsit, et transire non possum : / et in calle
          meo tenebras posuit./</ab>
        <ab xml:id="d1e1466" n="9">Spoliavit me gloria mea,/ et abstulit coronam de capite
          meo./</ab>
        <ab xml:id="d1e1469" n="10"> Destruxit me undique, et pereo : / et quasi evulsae arbori
          abstulit spem meam./</ab>
        <ab xml:id="d1e1472" n="11"> Iratus est contra me furor ejus,/ et sic me habuit quasi hostem
          suum./</ab>
        <ab xml:id="d1e1476" n="12"> Simul venerunt latrones ejus,/ et fecerunt sibi viam per me,/
          et obsederunt in gyro tabernaculum meum./</ab>
        <ab xml:id="d1e1479" n="13"> Fratres meos longe fecit a me,/ et noti mei quasi alieni
          recesserunt a me./</ab>
        <ab xml:id="d1e1482" n="14"> Dereliquerunt me propinqui mei,/ et qui me noverant obliti sunt
          mei./</ab>
        <ab xml:id="d1e1485" n="15"> Inquilini domus meae et ancillae meae sicut alienum habuerunt
          me,/ et quasi peregrinus fui in oculis eorum./</ab>
        <ab xml:id="d1e1488" n="16"> Servum meum vocavi, et non respondit : / ore proprio deprecabar
          illum./</ab>
        <ab xml:id="d1e1491" n="17"> Halitum meum exhorruit uxor mea,/ et orabam filios uteri
          mei./</ab>
        <ab xml:id="d1e1495" n="18"> Stulti quoque despiciebant me : / et cum ab eis recessissem,
          detrahebant mihi./</ab>
        <ab xml:id="d1e1498" n="19"> Abominati sunt me quondam consiliarii mei,/ et quem maxime
          diligebam, aversatus est me./</ab>
        <ab xml:id="d1e1501" n="20"> Pelli meae, consumptis carnibus, adhaesit os meum,/ et
          derelicta sunt tantummodo labia circa dentes meos./</ab>
        <ab xml:id="d1e1504" n="21"> Miseremini mei, miseremini mei saltem vos, amici mei,/ quia
          manus Domini tetigit me./</ab>
        <ab xml:id="d1e1507" n="22"> Quare persequimini me sicut Deus,/ et carnibus meis saturamini
          ?/</ab>
        <ab xml:id="d1e1510" n="23"> Quis mihi tribuat ut scribantur sermones mei ?/ quis mihi det
          ut exarentur in libro/</ab>
        <ab xml:id="d1e1514" n="24"> stylo ferreo et plumbi lamina,/ vel celte sculpantur in silice
          ?/</ab>
        <ab xml:id="d1e1517" n="25"> Scio enim quod redemptor meus vivit,/ et in novissimo die de
          terra surrecturus sum : /</ab>
        <ab xml:id="d1e1520" n="26"> et rursum circumdabor pelle mea,/ et in carne mea videbo Deum
          meum : /</ab>
        <ab xml:id="d1e1523" n="27"> quem visurus sum ego ipse,/ et oculi mei conspecturi sunt, et
          non alius : / reposita est haec spes mea in sinu meo./</ab>
        <ab xml:id="d1e1526" n="28"> Quare ergo nunc dicitis: Persequamur eum,/ et radicem verbi
          inveniamus contra eum ?/</ab>
        <ab xml:id="d1e1529" n="29"> Fugite ergo a facie gladii,/ quoniam ultor iniquitatum gladius
          est : / et scitote esse judicium.]</ab>
      </div>
      <div xml:id="d1e1533" type="chap" n="20">
        <ab xml:id="d1e1535" n="1">Respondens autem Sophar Naamathites, dixit : </ab>
        <ab xml:id="d1e1538" n="2">[Idcirco cogitationes meae variae succedunt sibi,/ et mens in
          diversa rapitur./</ab>
        <ab xml:id="d1e1541" n="3">Doctrinam qua me arguis audiam,/ et spiritus intelligentiae meae
          respondebit mihi./</ab>
        <ab xml:id="d1e1544" n="4">Hoc scio a principio,/ ex quo positus est homo super
          terram,/</ab>
        <ab xml:id="d1e1547" n="5">quod laus impiorum brevis sit,/ et gaudium hypocritae ad instar
          puncti./</ab>
        <ab xml:id="d1e1551" n="6">Si ascenderit usque ad caelum superbia ejus,/ et caput ejus
          nubes tetigerit,/</ab>
        <ab xml:id="d1e1554" n="7">quasi sterquilinium in fine perdetur,/ et qui eum viderant,
          dicent: Ubi est ?/</ab>
        <ab xml:id="d1e1557" n="8">Velut somnium avolans non invenietur : / transiet sicut visio
          nocturna./</ab>
        <ab xml:id="d1e1560" n="9">Oculus qui eum viderat non videbit,/ neque ultra intuebitur eum
          locus suus./</ab>
        <ab xml:id="d1e1563" n="10"> Filii ejus atterentur egestate,/ et manus illius reddent ei
          dolorem suum./</ab>
        <ab xml:id="d1e1566" n="11"> Ossa ejus implebuntur vitiis adolescentiae ejus,/ et cum eo in
          pulvere dormient./</ab>
        <ab xml:id="d1e1570" n="12"> Cum enim dulce fuerit in ore ejus malum,/ abscondet illud sub
          lingua sua./</ab>
        <ab xml:id="d1e1573" n="13"> Parcet illi, et non derelinquet illud,/ et celabit in gutture
          suo./</ab>
        <ab xml:id="d1e1576" n="14"> Panis ejus in utero illius/ vertetur in fel aspidum
          intrinsecus./</ab>
        <ab xml:id="d1e1579" n="15"> Divitias quas devoravit evomet,/ et de ventre illius extrahet
          eas Deus./</ab>
        <ab xml:id="d1e1582" n="16"> Caput aspidum suget,/ et occidet eum lingua viperae./</ab>
        <ab xml:id="d1e1585" n="17"> (Non videat rivulos fluminis,/ torrentes mellis et
          butyri.)/</ab>
        <ab xml:id="d1e1589" n="18"> Luet quae fecit omnia, nec tamen consumetur : / juxta
          multitudinem adinventionum suarum, sic et sustinebit./</ab>
        <ab xml:id="d1e1592" n="19"> Quoniam confringens nudavit pauperes : / domum rapuit, et non
          aedificavit eam./</ab>
        <ab xml:id="d1e1595" n="20"> Nec est satiatus venter ejus : / et cum habuerit quae
          concupierat, possidere non poterit./</ab>
        <ab xml:id="d1e1598" n="21"> Non remansit de cibo ejus,/ et propterea nihil permanebit de
          bonis ejus./</ab>
        <ab xml:id="d1e1601" n="22"> Cum satiatus fuerit, arctabitur : / aestuabit, et omnis dolor
          irruet super eum./</ab>
        <ab xml:id="d1e1604" n="23"> Utinam impleatur venter ejus,/ ut emittat in eum iram furoris
          sui,/ et pluat super illum bellum suum./</ab>
        <ab xml:id="d1e1608" n="24"> Fugiet arma ferrea,/ et irruet in arcum aereum./</ab>
        <ab xml:id="d1e1611" n="25"> Eductus, et egrediens de vagina sua,/ et fulgurans in
          amaritudine sua : / vadent et venient super eum horribiles./</ab>
        <ab xml:id="d1e1614" n="26"> Omnes tenebrae absconditae sunt in occultis ejus ;/ devorabit
          eum ignis qui non succenditur : / affligetur relictus in tabernaculo suo./</ab>
        <ab xml:id="d1e1617" n="27"> Revelabunt caeli iniquitatem ejus,/ et terra consurget adversus
          eum./</ab>
        <ab xml:id="d1e1620" n="28"> Apertum erit germen domus illius : / detrahetur in die furoris
          Dei./</ab>
        <ab xml:id="d1e1623" n="29"> Haec est pars hominis impii a Deo,/ et haereditas verborum ejus
          a Domino.]</ab>
      </div>
      <div xml:id="d1e1627" type="chap" n="21">
        <ab xml:id="d1e1629" n="1">Respondens autem Job, dixit : </ab>
        <ab xml:id="d1e1632" n="2">[Audite, quaeso, sermones meos,/ et agite poenitentiam./</ab>
        <ab xml:id="d1e1635" n="3">Sustinete me, et ego loquar : / et post mea, si videbitur, verba,
          ridete./</ab>
        <ab xml:id="d1e1638" n="4">Numquid contra hominem disputatio mea est,/ ut merito non debeam
          contristari ?/</ab>
        <ab xml:id="d1e1641" n="5">Attendite me et obstupescite,/ et superponite digitum ori
          vestro./</ab>
        <ab xml:id="d1e1645" n="6">Et ego, quando recordatus fuero, pertimesco,/ et concutit carnem
          meam tremor./</ab>
        <ab xml:id="d1e1648" n="7">Quare ergo impii vivunt,/ sublevati sunt, confortatique divitiis
          ?/</ab>
        <ab xml:id="d1e1651" n="8">Semen eorum permanet coram eis : / propinquorum turba et nepotum
          in conspectu eorum./</ab>
        <ab xml:id="d1e1654" n="9">Domus eorum securae sunt et pacatae,/ et non est virga Dei super
          illos./</ab>
        <ab xml:id="d1e1657" n="10"> Bos eorum concepit, et non abortivit : / vacca peperit, et non
          est privata foetu suo./</ab>
        <ab xml:id="d1e1660" n="11"> Egrediuntur quasi greges parvuli eorum,/ et infantes eorum
          exultant lusibus./</ab>
        <ab xml:id="d1e1664" n="12"> Tenent tympanum et citharam,/ et gaudent ad sonitum
          organi./</ab>
        <ab xml:id="d1e1667" n="13"> Ducunt in bonis dies suos,/ et in puncto ad inferna
          descendunt./</ab>
        <ab xml:id="d1e1670" n="14"> Qui dixerunt Deo: Recede a nobis,/ et scientiam viarum tuarum
          nolumus./</ab>
        <ab xml:id="d1e1673" n="15"> Quis est Omnipotens, ut serviamus ei ?/ et quid nobis prodest
          si oraverimus illum ?/</ab>
        <ab xml:id="d1e1676" n="16"> Verumtamen quia non sunt in manu eorum bona sua,/ consilium
          impiorum longe sit a me./</ab>
        <ab xml:id="d1e1679" n="17"> Quoties lucerna impiorum extinguetur,/ et superveniet eis
          inundatio,/ et dolores dividet furoris sui ?/</ab>
        <ab xml:id="d1e1683" n="18"> Erunt sicut paleae ante faciem venti,/ et sicut favilla quam
          turbo dispergit./</ab>
        <ab xml:id="d1e1686" n="19"> Deus servabit filiis illius dolorem patris,/ et cum reddiderit,
          tunc sciet./</ab>
        <ab xml:id="d1e1689" n="20"> Videbunt oculi ejus interfectionem suam,/ et de furore
          Omnipotentis bibet./</ab>
        <ab xml:id="d1e1692" n="21"> Quid enim ad eum pertinet de domo sua post se,/ et si numerus
          mensium ejus dimidietur ?/</ab>
        <ab xml:id="d1e1695" n="22"> Numquid Deus docebit quispiam scientiam,/ qui excelsos judicat
          ?/</ab>
        <ab xml:id="d1e1698" n="23"> Iste moritur robustus et sanus,/ dives et felix : /</ab>
        <ab xml:id="d1e1702" n="24"> viscera ejus plena sunt adipe,/ et medullis ossa illius
          irrigantur : /</ab>
        <ab xml:id="d1e1705" n="25"> alius vero moritur in amaritudine animae/ absque ullis opibus
          : /</ab>
        <ab xml:id="d1e1708" n="26"> et tamen simul in pulvere dormient,/ et vermes operient
          eos./</ab>
        <ab xml:id="d1e1711" n="27"> Certe novi cogitationes vestras,/ et sententias contra me
          iniquas./</ab>
        <ab xml:id="d1e1714" n="28"> Dicitis enim: Ubi est domus principis ?/ et ubi tabernacula
          impiorum ?/</ab>
        <ab xml:id="d1e1717" n="29"> Interrogate quemlibet de viatoribus,/ et haec eadem illum
          intelligere cognoscetis : /</ab>
        <ab xml:id="d1e1721" n="30"> quia in diem perditionis servatur malus,/ et ad diem furoris
          ducetur./</ab>
        <ab xml:id="d1e1724" n="31"> Quis arguet coram eo viam ejus ?/ et quae fecit, quis reddet
          illi ?/</ab>
        <ab xml:id="d1e1727" n="32"> Ipse ad sepulchra ducetur,/ et in congerie mortuorum
          vigilabit./</ab>
        <ab xml:id="d1e1730" n="33"> Dulcis fuit glareis Cocyti,/ et post se omnem hominem trahet,/
          et ante se innumerabiles./</ab>
        <ab xml:id="d1e1733" n="34"> Quomodo igitur consolamini me frustra,/ cum responsio vestra
          repugnare ostensa sit veritati ?]</ab>
      </div>
      <div xml:id="d1e1737" type="chap" n="22">
        <ab xml:id="d1e1739" n="1">Respondens autem Eliphaz Themanites, dixit : </ab>
        <ab xml:id="d1e1742" n="2">[Numquid Deo potest comparari homo,/ etiam cum perfectae fuerit
          scientiae ?/</ab>
        <ab xml:id="d1e1745" n="3">Quid prodest Deo, si justus fueris ?/ aut quid ei confers, si
          immaculata fuerit via tua ?/</ab>
        <ab xml:id="d1e1748" n="4">Numquid timens arguet te,/ et veniet tecum in judicium,/</ab>
        <ab xml:id="d1e1751" n="5">et non propter malitiam tuam plurimam,/ et infinitas iniquitates
          tuas ?/</ab>
        <ab xml:id="d1e1755" n="6">Abstulisti enim pignus fratrum tuorum sine causa,/ et nudos
          spoliasti vestibus./</ab>
        <ab xml:id="d1e1758" n="7">Aquam lasso non dedisti,/ et esurienti subtraxisti panem./</ab>
        <ab xml:id="d1e1761" n="8">In fortitudine brachii tui possidebas terram,/ et potentissimus
          obtinebas eam./</ab>
        <ab xml:id="d1e1764" n="9">Viduas dimisisti vacuas,/ et lacertos pupillorum
          comminuisti./</ab>
        <ab xml:id="d1e1767" n="10"> Propterea circumdatus es laqueis,/ et conturbat te formido
          subita./</ab>
        <ab xml:id="d1e1770" n="11"> Et putabas te tenebras non visurum,/ et impetu aquarum
          inundantium non oppressum iri ?/</ab>
        <ab xml:id="d1e1774" n="12"> an non cogitas quod Deus excelsior caelo sit,/ et super
          stellarum verticem sublimetur ?/</ab>
        <ab xml:id="d1e1777" n="13"> Et dicis: Quid enim novit Deus ?/ et quasi per caliginem
          judicat./</ab>
        <ab xml:id="d1e1780" n="14"> Nubes latibulum ejus, nec nostra considerat,/ et circa cardines
          caeli perambulat./</ab>
        <ab xml:id="d1e1783" n="15"> Numquid semitam saeculorum custodire cupis,/ quam calcaverunt
          viri iniqui,/</ab>
        <ab xml:id="d1e1786" n="16"> qui sublati sunt ante tempus suum,/ et fluvius subvertit
          fundamentum eorum ?/</ab>
        <ab xml:id="d1e1789" n="17"> Qui dicebant Deo: Recede a nobis : / et quasi nihil posset
          facere Omnipotens, aestimabant eum,/</ab>
        <ab xml:id="d1e1793" n="18"> cum ille implesset domos eorum bonis : / quorum sententia procul
          sit a me./</ab>
        <ab xml:id="d1e1796" n="19"> Videbunt justi, et laetabuntur,/ et innocens subsannabit eos
          : /</ab>
        <ab xml:id="d1e1799" n="20"> nonne succisa est erectio eorum ?/ et reliquias eorum devoravit
          ignis ?/</ab>
        <ab xml:id="d1e1802" n="21"> Acquiesce igitur ei, et habeto pacem,/ et per haec habebis
          fructus optimos./</ab>
        <ab xml:id="d1e1805" n="22"> Suscipe ex ore illius legem,/ et pone sermones ejus in corde
          tuo./</ab>
        <ab xml:id="d1e1808" n="23"> Si reversus fueris ad Omnipotentem, aedificaberis,/ et longe
          facies iniquitatem a tabernaculo tuo./</ab>
        <ab xml:id="d1e1812" n="24"> Dabit pro terra silicem,/ et pro silice torrentes aureos./</ab>
        <ab xml:id="d1e1815" n="25"> Eritque Omnipotens contra hostes tuos,/ et argentum
          coacervabitur tibi./</ab>
        <ab xml:id="d1e1818" n="26"> Tunc super Omnipotentem deliciis afflues,/ et elevabis ad Deum
          faciem tuam./</ab>
        <ab xml:id="d1e1821" n="27"> Rogabis eum, et exaudiet te,/ et vota tua reddes./</ab>
        <ab xml:id="d1e1824" n="28"> Decernes rem, et veniet tibi,/ et in viis tuis splendebit
          lumen./</ab>
        <ab xml:id="d1e1827" n="29"> Qui enim humiliatus fuerit, erit in gloria,/ et qui
          inclinaverit oculos, ipse salvabitur./</ab>
        <ab xml:id="d1e1831" n="30"> Salvabitur innocens : / salvabitur autem in munditia manuum
          suarum.]</ab>
      </div>
      <div xml:id="d1e1835" type="chap" n="23">
        <ab xml:id="d1e1837" n="1">Respondens autem Job, ait : </ab>
        <ab xml:id="d1e1840" n="2">[Nunc quoque in amaritudine est sermo meus,/ et manus plagae
          meae aggravata est super gemitum meum./</ab>
        <ab xml:id="d1e1843" n="3">Quis mihi tribuat ut cognoscam et inveniam illum,/ et veniam
          usque ad solium ejus ?/</ab>
        <ab xml:id="d1e1846" n="4">Ponam coram eo judicium,/ et os meum replebo increpationibus
          : /</ab>
        <ab xml:id="d1e1849" n="5">ut sciam verba quae mihi respondeat,/ et intelligam quid
          loquatur mihi./</ab>
        <ab xml:id="d1e1853" n="6">Nolo multa fortitudine contendat mecum,/ nec magnitudinis suae
          mole me premat./</ab>
        <ab xml:id="d1e1856" n="7">Proponat aequitatem contra me,/ et perveniat ad victoriam
          judicium meum./</ab>
        <ab xml:id="d1e1859" n="8">Si ad orientem iero, non apparet ;/ si ad occidentem, non
          intelligam eum./</ab>
        <ab xml:id="d1e1862" n="9">Si ad sinistram, quid agam? non apprehendam eum ;/ si me vertam
          ad dexteram, non videbo illum./</ab>
        <ab xml:id="d1e1865" n="10"> Ipse vero scit viam meam,/ et probavit me quasi aurum quod per
          ignem transit./</ab>
        <ab xml:id="d1e1868" n="11"> Vestigia ejus secutus est pes meus : / viam ejus custodivi, et
          non declinavi ex ea./</ab>
        <ab xml:id="d1e1872" n="12"> A mandatis labiorum ejus non recessi,/ et in sinu meo abscondi
          verba oris ejus./</ab>
        <ab xml:id="d1e1875" n="13"> Ipse enim solus est, et nemo avertere potest cogitationem ejus
          : / et anima ejus quodcumque voluit, hoc fecit./</ab>
        <ab xml:id="d1e1878" n="14"> Cum expleverit in me voluntatem suam,/ et alia multa similia
          praesto sunt ei./</ab>
        <ab xml:id="d1e1881" n="15"> Et idcirco a facie ejus turbatus sum,/ et considerans eum,
          timore sollicitor./</ab>
        <ab xml:id="d1e1884" n="16"> Deus mollivit cor meum,/ et Omnipotens conturbavit me./</ab>
        <ab xml:id="d1e1887" n="17"> Non enim perii propter imminentes tenebras,/ nec faciem meam
          operuit caligo.]</ab>
      </div>
      <div xml:id="d1e1892" type="chap" n="24">
        <ab xml:id="d1e1894" n="1">[Ab Omnipotente non sunt abscondita tempora : / qui autem
          noverunt eum,/ ignorant dies illius./</ab>
        <ab xml:id="d1e1897" n="2">Alii terminos transtulerunt ;/ diripuerunt greges, et paverunt
          eos./</ab>
        <ab xml:id="d1e1900" n="3">Asinum pupillorum abegerunt,/ et abstulerunt pro pignore bovem
          viduae./</ab>
        <ab xml:id="d1e1903" n="4">Subverterunt pauperum viam,/ et oppresserunt pariter mansuetos
          terrae./</ab>
        <ab xml:id="d1e1906" n="5">Alii quasi onagri in deserto egrediuntur ad opus suum : /
          vigilantes ad praedam, praeparant panem liberis./</ab>
        <ab xml:id="d1e1910" n="6">Agrum non suum demetunt,/ et vineam ejus, quem vi oppresserint,
          vindemiant./</ab>
        <ab xml:id="d1e1913" n="7">Nudos dimittunt homines, indumenta tollentes,/ quibus non est
          operimentum in frigore : /</ab>
        <ab xml:id="d1e1916" n="8">quos imbres montium rigant,/ et non habentes velamen,
          amplexantur lapides./</ab>
        <ab xml:id="d1e1919" n="9">Vim fecerunt depraedantes pupillos,/ et vulgum pauperem
          spoliaverunt./</ab>
        <ab xml:id="d1e1922" n="10"> Nudis et incedentibus absque vestitu,/ et esurientibus tulerunt
          spicas./</ab>
        <ab xml:id="d1e1925" n="11"> Inter acervos eorum meridiati sunt,/ qui calcatis torcularibus
          sitiunt./</ab>
        <ab xml:id="d1e1929" n="12"> De civitatibus fecerunt viros gemere,/ et anima vulneratorum
          clamavit : / et Deus inultum abire non patitur./</ab>
        <ab xml:id="d1e1932" n="13"> Ipsi fuerunt rebelles lumini : / nescierunt vias ejus,/ nec
          reversi sunt per semitas ejus./</ab>
        <ab xml:id="d1e1935" n="14"> Mane primo consurgit homicida ;/ interficit egenum et pauperem
          : / per noctem vero erit quasi fur./</ab>
        <ab xml:id="d1e1938" n="15"> Oculus adulteri observat caliginem,/ dicens: Non me videbit
          oculus : / et operiet vultum suum./</ab>
        <ab xml:id="d1e1941" n="16"> Perfodit in tenebris domos,/ sicut in die condixerant sibi,/ et
          ignoraverunt lucem./</ab>
        <ab xml:id="d1e1944" n="17"> Si subito apparuerit aurora, arbitrantur umbram mortis : / et
          sic in tenebris quasi in luce ambulant./</ab>
        <ab xml:id="d1e1948" n="18"> Levis est super faciem aquae : / maledicta sit pars ejus in
          terra,/ nec ambulet per viam vinearum./</ab>
        <ab xml:id="d1e1951" n="19"> Ad nimium calorem transeat ab aquis nivium,/ et usque ad
          inferos peccatum illius./</ab>
        <ab xml:id="d1e1954" n="20"> Obliviscatur ejus misericordia ; dulcedo illius vermes : / non
          sit in recordatione,/ sed conteratur quasi lignum infructuosum./</ab>
        <ab xml:id="d1e1957" n="21"> Pavit enim sterilem quae non parit,/ et viduae bene non
          fecit./</ab>
        <ab xml:id="d1e1960" n="22"> Detraxit fortes in fortitudine sua,/ et cum steterit, non
          credet vitae suae./</ab>
        <ab xml:id="d1e1963" n="23"> Dedit ei Deus locum poenitentiae,/ et ille abutitur eo in
          superbiam : / oculi autem ejus sunt in viis illius./</ab>
        <ab xml:id="d1e1967" n="24"> Elevati sunt ad modicum, et non subsistent : / et humiliabuntur
          sicut omnia, et auferentur,/ et sicut summitates spicarum conterentur./</ab>
        <ab xml:id="d1e1970" n="25"> Quod si non est ita, quis me potest arguere esse mentitum,/ et
          ponere ante Deum verba mea ?]</ab>
      </div>
      <div xml:id="d1e1974" type="chap" n="25">
        <ab xml:id="d1e1976" n="1">Respondens autem Baldad Suhites, dixit : </ab>
        <ab xml:id="d1e1979" n="2">[Potestas et terror apud eum est,/ qui facit concordiam in
          sublimibus suis./</ab>
        <ab xml:id="d1e1982" n="3">Numquid est numerus militum ejus ?/ et super quem non surget
          lumen illius ?/</ab>
        <ab xml:id="d1e1985" n="4">Numquid justificari potest homo comparatus Deo ?/ aut apparere
          mundus natus de muliere ?/</ab>
        <ab xml:id="d1e1988" n="5">Ecce luna etiam non splendet,/ et stellae non sunt mundae in
          conspectu ejus : /</ab>
        <ab xml:id="d1e1992" n="6">quanto magis homo putredo,/ et filius hominis vermis ?]</ab>
      </div>
      <div xml:id="d1e1996" type="chap" n="26">
        <ab xml:id="d1e1998" n="1">Respondens autem Job dixit : </ab>
        <ab xml:id="d1e2001" n="2">[Cujus adjutor es? numquid imbecillis ?/ et sustentas brachium
          ejus qui non est fortis ?/</ab>
        <ab xml:id="d1e2004" n="3">Cui dedisti consilium ?/ forsitan illi qui non habet sapientiam
          : / et prudentiam tuam ostendisti plurimam./</ab>
        <ab xml:id="d1e2007" n="4">Quem docere voluisti ?/ nonne eum qui fecit spiramentum ?/</ab>
        <ab xml:id="d1e2010" n="5">Ecce gigantes gemunt sub aquis,/ et qui habitant cum eis./</ab>
        <ab xml:id="d1e2014" n="6">Nudus est infernus coram illo,/ et nullum est operimentum
          perditioni./</ab>
        <ab xml:id="d1e2017" n="7">Qui extendit aquilonem super vacuum,/ et appendit terram super
          nihilum./</ab>
        <ab xml:id="d1e2020" n="8">Qui ligat aquas in nubibus suis,/ ut non erumpant pariter
          deorsum./</ab>
        <ab xml:id="d1e2023" n="9">Qui tenet vultum solii sui,/ et expandit super illud nebulam
          suam./</ab>
        <ab xml:id="d1e2026" n="10"> Terminum circumdedit aquis,/ usque dum finiantur lux et
          tenebrae./</ab>
        <ab xml:id="d1e2029" n="11"> Columnae caeli contremiscunt,/ et pavent ad nutum ejus./</ab>
        <ab xml:id="d1e2033" n="12"> In fortitudine illius repente maria congregata sunt,/ et
          prudentia ejus percussit superbum./</ab>
        <ab xml:id="d1e2036" n="13"> Spiritus ejus ornavit caelos,/ et obstetricante manu ejus,
          eductus est coluber tortuosus./</ab>
        <ab xml:id="d1e2039" n="14"> Ecce haec ex parte dicta sunt viarum ejus : / et cum vix parvam
          stillam sermonis ejus audierimus,/ quis poterit tonitruum magnitudinis illius intueri
          ?]</ab>
      </div>
      <div xml:id="d1e2043" type="chap" n="27">
        <ab xml:id="d1e2045" n="1">Addidit quoque Job, assumens parabolam suam, et dixit : </ab>
        <ab xml:id="d1e2048" n="2">[Vivit Deus, qui abstulit judicium meum,/ et Omnipotens, qui ad
          amaritudinem adduxit animam meam./</ab>
        <ab xml:id="d1e2051" n="3">Quia donec superest halitus in me,/ et spiritus Dei in naribus
          meis,/</ab>
        <ab xml:id="d1e2054" n="4">non loquentur labia mea iniquitatem,/ nec lingua mea meditabitur
          mendacium./</ab>
        <ab xml:id="d1e2057" n="5">Absit a me ut justos vos esse judicem : / donec deficiam, non
          recedam ab innocentia mea./</ab>
        <ab xml:id="d1e2061" n="6">Justificationem meam, quam coepi tenere, non deseram : / neque
          enim reprehendit me cor meum in omni vita mea./</ab>
        <ab xml:id="d1e2064" n="7">Sit ut impius, inimicus meus,/ et adversarius meus quasi
          iniquus./</ab>
        <ab xml:id="d1e2067" n="8">Quae est enim spes hypocritae, si avare rapiat,/ et non liberet
          Deus animam ejus ?/</ab>
        <ab xml:id="d1e2070" n="9">Numquid Deus audiet clamorem ejus,/ cum venerit super eum
          angustia ?/</ab>
        <ab xml:id="d1e2073" n="10"> aut poterit in Omnipotente delectari,/ et invocare Deum omni
          tempore ?/</ab>
        <ab xml:id="d1e2076" n="11"> Docebo vos per manum Dei quae Omnipotens habeat,/ nec
          abscondam./</ab>
        <ab xml:id="d1e2080" n="12"> Ecce vos omnes nostis : / et quid sine causa vana loquimini
          ?/</ab>
        <ab xml:id="d1e2083" n="13"> Haec est pars hominis impii apud Deum,/ et haereditas
          violentorum, quam ob Omnipotente suscipient./</ab>
        <ab xml:id="d1e2086" n="14"> Si multiplicati fuerint filii ejus, in gladio erunt,/ et
          nepotes ejus non saturabuntur pane : /</ab>
        <ab xml:id="d1e2089" n="15"> qui reliqui fuerint ex eo sepelientur in interitu,/ et viduae
          illius non plorabunt./</ab>
        <ab xml:id="d1e2092" n="16"> Si comportaverit quasi terram argentum,/ et sicut lutum
          praeparaverit vestimenta : /</ab>
        <ab xml:id="d1e2095" n="17"> praeparabit quidem, sed justus vestietur illis,/ et argentum
          innocens dividet./</ab>
        <ab xml:id="d1e2099" n="18"> Aedificavit sicut tinea domum suam,/ et sicut custos fecit
          umbraculum./</ab>
        <ab xml:id="d1e2102" n="19"> Dives, cum dormierit, nihil secum auferet : / aperiet oculos
          suos, et nihil inveniet./</ab>
        <ab xml:id="d1e2105" n="20"> Apprehendet eum quasi aqua inopia : / nocte opprimet eum
          tempestas./</ab>
        <ab xml:id="d1e2108" n="21"> Tollet eum ventus urens, et auferet,/ et velut turbo rapiet eum
          de loco suo./</ab>
        <ab xml:id="d1e2111" n="22"> Et mittet super eum, et non parcet : / de manu ejus fugiens
          fugiet./</ab>
        <ab xml:id="d1e2114" n="23"> Stringet super eum manus suas,/ et sibilabit super illum,
          intuens locum ejus.]</ab>
      </div>
      <div xml:id="d1e2118" type="chap" n="28">
        <ab xml:id="d1e2120" n="1">[Habet argentum venarum suarum principia,/ et auro locus est in
          quo conflatur./</ab>
        <ab xml:id="d1e2123" n="2">Ferrum de terra tollitur,/ et lapis solutus calore in aes
          vertitur./</ab>
        <ab xml:id="d1e2126" n="3">Tempus posuit tenebris,/ et universorum finem ipse considerat : /
          lapidem quoque caliginis et umbram mortis./</ab>
        <ab xml:id="d1e2129" n="4">Dividit torrens a populo peregrinante/ eos quos oblitus est pes
          egentis hominis, et invios./</ab>
        <ab xml:id="d1e2132" n="5">Terra de qua oriebatur panis,/ in loco suo igni subversa
          est./</ab>
        <ab xml:id="d1e2136" n="6">Locus sapphiri lapides ejus,/ et glebae illius aurum./</ab>
        <ab xml:id="d1e2139" n="7">Semitam ignoravit avis,/ nec intuitus est eam oculus
          vulturis./</ab>
        <ab xml:id="d1e2142" n="8">Non calcaverunt eam filii institorum,/ nec pertransivit per eam
          leaena./</ab>
        <ab xml:id="d1e2145" n="9">Ad silicem extendit manum suam : / subvertit a radicibus
          montes./</ab>
        <ab xml:id="d1e2148" n="10"> In petris rivos excidit,/ et omne pretiosum vidit oculus
          ejus./</ab>
        <ab xml:id="d1e2151" n="11"> Profunda quoque fluviorum scrutatus est,/ et abscondita in
          lucem produxit./</ab>
        <ab xml:id="d1e2155" n="12"> Sapientia vero ubi invenitur ?/ et quis est locus
          intelligentiae ?/</ab>
        <ab xml:id="d1e2158" n="13"> Nescit homo pretium ejus,/ nec invenitur in terra suaviter
          viventium./</ab>
        <ab xml:id="d1e2161" n="14"> Abyssus dicit: Non est in me,/ et mare loquitur: Non est
          mecum./</ab>
        <ab xml:id="d1e2164" n="15"> Non dabitur aurum obrizum pro ea,/ nec appendetur argentum in
          commutatione ejus./</ab>
        <ab xml:id="d1e2167" n="16"> Non conferetur tinctis Indiae coloribus,/ nec lapidi sardonycho
          pretiosissimo vel sapphiro./</ab>
        <ab xml:id="d1e2170" n="17"> Non adaequabitur ei aurum vel vitrum,/ nec commutabuntur pro ea
          vasa auri./</ab>
        <ab xml:id="d1e2174" n="18"> Excelsa et eminentia non memorabuntur comparatione ejus : /
          trahitur autem sapientia de occultis./</ab>
        <ab xml:id="d1e2177" n="19"> Non adaequabitur ei topazius de Aethiopia,/ nec tincturae
          mundissimae componetur./</ab>
        <ab xml:id="d1e2180" n="20"> Unde ergo sapientia venit ?/ et quis est locus intelligentiae
          ?/</ab>
        <ab xml:id="d1e2183" n="21"> Abscondita est ab oculis omnium viventium : / volucres quoque
          caeli latet./</ab>
        <ab xml:id="d1e2186" n="22"> Perditio et mors dixerunt : / Auribus nostris audivimus famam
          ejus./</ab>
        <ab xml:id="d1e2189" n="23"> Deus intelligit viam ejus,/ et ipse novit locum illius./</ab>
        <ab xml:id="d1e2193" n="24"> Ipse enim fines mundi intuetur,/ et omnia quae sub caelo sunt
          respicit./</ab>
        <ab xml:id="d1e2196" n="25"> Qui fecit ventis pondus,/ et aquas appendit in mensura./</ab>
        <ab xml:id="d1e2199" n="26"> Quando ponebat pluviis legem,/ et viam procellis sonantibus
          : /</ab>
        <ab xml:id="d1e2202" n="27"> tunc vidit illam et enarravit,/ et praeparavit, et
          investigavit./</ab>
        <ab xml:id="d1e2205" n="28"> Et dixit homini: Ecce timor Domini, ipsa est sapientia ;/ et
          recedere a malo, intelligentia.]</ab>
      </div>
      <div xml:id="d1e2209" type="chap" n="29">
        <ab xml:id="d1e2211" n="1">Addidit quoque Job, assumens parabolam suam, et dixit : </ab>
        <ab xml:id="d1e2214" n="2">[Quis mihi tribuat ut sim juxta menses pristinos,/ secundum dies
          quibus Deus custodiebat me ?/</ab>
        <ab xml:id="d1e2217" n="3">Quando splendebat lucerna ejus super caput meum,/ et ad lumen
          ejus ambulabam in tenebris : /</ab>
        <ab xml:id="d1e2220" n="4">sicut fui in diebus adolescentiae meae,/ quando secreto Deus
          erat in tabernaculo meo : /</ab>
        <ab xml:id="d1e2223" n="5">quando erat Omnipotens mecum,/ et in circuitu meo pueri mei
          : /</ab>
        <ab xml:id="d1e2227" n="6">quando lavabam pedes meos butyro,/ et petra fundebat mihi rivos
          olei : /</ab>
        <ab xml:id="d1e2230" n="7">quando procedebam ad portam civitatis,/ et in platea parabant
          cathedram mihi./</ab>
        <ab xml:id="d1e2233" n="8">Videbant me juvenes, et abscondebantur : / et senes assurgentes
          stabant./</ab>
        <ab xml:id="d1e2236" n="9">Principes cessabant loqui,/ et digitum superponebant ori
          suo./</ab>
        <ab xml:id="d1e2239" n="10"> Vocem suam cohibebant duces,/ et lingua eorum gutturi suo
          adhaerebat./</ab>
        <ab xml:id="d1e2242" n="11"> Auris audiens beatificabat me,/ et oculus videns testimonium
          reddebat mihi : /</ab>
        <ab xml:id="d1e2246" n="12"> eo quod liberassem pauperem vociferantem,/ et pupillum cui non
          esset adjutor./</ab>
        <ab xml:id="d1e2249" n="13"> Benedictio perituri super me veniebat,/ et cor viduae
          consolatus sum./</ab>
        <ab xml:id="d1e2252" n="14"> Justitia indutus sum,/ et vestivi me, sicut vestimento et
          diademate, judicio meo./</ab>
        <ab xml:id="d1e2255" n="15"> Oculus fui caeco, et pes claudo./</ab>
        <ab xml:id="d1e2258" n="16"> Pater eram pauperum,/ et causam quam nesciebam diligentissime
          investigabam./</ab>
        <ab xml:id="d1e2261" n="17"> Conterebam molas iniqui,/ et de dentibus illius auferebam
          praedam./</ab>
        <ab xml:id="d1e2265" n="18"> Dicebamque: In nidulo meo moriar,/ et sicut palma multiplicabo
          dies./</ab>
        <ab xml:id="d1e2268" n="19"> Radix mea aperta est secus aquas,/ et ros morabitur in messione
          mea./</ab>
        <ab xml:id="d1e2271" n="20"> Gloria mea semper innovabitur,/ et arcus meus in manu mea
          instaurabitur./</ab>
        <ab xml:id="d1e2274" n="21"> Qui me audiebant, expectabant sententiam,/ et intenti tacebant
          ad consilium meum./</ab>
        <ab xml:id="d1e2277" n="22"> Verbis meis addere nihil audebant,/ et super illos stillabat
          eloquium meum./</ab>
        <ab xml:id="d1e2280" n="23"> Expectabant me sicut pluviam,/ et os suum aperiebant quasi ad
          imbrem serotinum./</ab>
        <ab xml:id="d1e2284" n="24"> Siquando ridebam ad eos, non credebant : / et lux vultus mei non
          cadebat in terram./</ab>
        <ab xml:id="d1e2287" n="25"> Si voluissem ire ad eos, sedebam primus : / cumque sederem quasi
          rex, circumstante exercitu,/ eram tamen moerentium consolator.]</ab>
      </div>
      <div xml:id="d1e2292" type="chap" n="30">
        <ab xml:id="d1e2294" n="1">[Nunc autem derident me juniores tempore,/ quorum non dignabar
          patres ponere cum canibus gregis mei : /</ab>
        <ab xml:id="d1e2297" n="2">quorum virtus manuum mihi erat pro nihilo,/ et vita ipsa
          putabantur indigni : /</ab>
        <ab xml:id="d1e2300" n="3">egestate et fame steriles, qui rodebant in solitudine,/
          squallentes calamitate et miseria./</ab>
        <ab xml:id="d1e2303" n="4">Et mandebant herbas, et arborum cortices,/ et radix juniperorum
          erat cibus eorum : /</ab>
        <ab xml:id="d1e2306" n="5">qui de convallibus ista rapientes,/ cum singula reperissent, ad
          ea cum clamore currebant./</ab>
        <ab xml:id="d1e2310" n="6">In desertis habitabant torrentium,/ et in cavernis terrae, vel
          super glaream : /</ab>
        <ab xml:id="d1e2313" n="7">qui inter hujuscemodi laetabantur,/ et esse sub sentibus
          delicias computabant : /</ab>
        <ab xml:id="d1e2316" n="8">filii stultorum et ignobilium,/ et in terra penitus non
          parentes./</ab>
        <ab xml:id="d1e2319" n="9">Nunc in eorum canticum versus sum,/ et factus sum eis in
          proverbium./</ab>
        <ab xml:id="d1e2322" n="10"> Abominantur me, et longe fugiunt a me,/ et faciem meam
          conspuere non verentur./</ab>
        <ab xml:id="d1e2325" n="11"> Pharetram enim suam aperuit, et afflixit me,/ et frenum posuit
          in os meum./</ab>
        <ab xml:id="d1e2329" n="12"> Ad dexteram orientis calamitates meae illico surrexerunt : /
          pedes meos subverterunt,/ et oppresserunt quasi fluctibus semitis suis./</ab>
        <ab xml:id="d1e2332" n="13"> Dissipaverunt itinera mea ;/ insidiati sunt mihi, et
          praevaluerunt : / et non fuit qui ferret auxilium./</ab>
        <ab xml:id="d1e2335" n="14"> Quasi rupto muro, et aperta janua, irruerunt super me,/ et ad
          meas miserias devoluti sunt./</ab>
        <ab xml:id="d1e2338" n="15"> Redactus sum in nihilum : / abstulisti quasi ventus desiderium
          meum,/ et velut nubes pertransiit salus mea./</ab>
        <ab xml:id="d1e2341" n="16"> Nunc autem in memetipso marcescit anima mea,/ et possident me
          dies afflictionis./</ab>
        <ab xml:id="d1e2344" n="17"> Nocte os meum perforatur doloribus,/ et qui me comedunt, non
          dormiunt./</ab>
        <ab xml:id="d1e2348" n="18"> In multitudine eorum consumitur vestimentum meum,/ et quasi
          capitio tunicae succinxerunt me./</ab>
        <ab xml:id="d1e2351" n="19"> Comparatus sum luto,/ et assimilatus sum favillae et
          cineri./</ab>
        <ab xml:id="d1e2354" n="20"> Clamo ad te, et non exaudis me : / sto, et non respicis
          me./</ab>
        <ab xml:id="d1e2357" n="21"> Mutatus es mihi in crudelem,/ et in duritia manus tuae
          adversaris mihi./</ab>
        <ab xml:id="d1e2360" n="22"> Elevasti me, et quasi super ventum ponens ;/ elisisti me
          valide./</ab>
        <ab xml:id="d1e2363" n="23"> Scio quia morti trades me,/ ubi constituta est domus omni
          viventi./</ab>
        <ab xml:id="d1e2367" n="24"> Verumtamen non ad consumptionem eorum emittis manum tuam : / et
          si corruerint, ipse salvabis./</ab>
        <ab xml:id="d1e2370" n="25"> Flebam quondam super eo qui afflictus erat,/ et compatiebatur
          anima mea pauperi./</ab>
        <ab xml:id="d1e2373" n="26"> Expectabam bona, et venerunt mihi mala : / praestolabar lucem,
          et eruperunt tenebrae./</ab>
        <ab xml:id="d1e2376" n="27"> Interiora mea efferbuerunt absque ulla requie : / praevenerunt
          me dies afflictionis./</ab>
        <ab xml:id="d1e2379" n="28"> Moerens incedebam sine furore ;/ consurgens, in turba
          clamabam./</ab>
        <ab xml:id="d1e2382" n="29"> Frater fui draconum,/ et socius struthionum./</ab>
        <ab xml:id="d1e2386" n="30"> Cutis mea denigrata est super me,/ et ossa mea aruerunt prae
          caumate./</ab>
        <ab xml:id="d1e2389" n="31"> Versa est in luctum cithara mea,/ et organum meum in vocem
          flentium.]</ab>
      </div>
      <div xml:id="d1e2393" type="chap" n="31">
        <ab xml:id="d1e2395" n="1">[Pepigi foedus cum oculis meis,/ ut ne cogitarem quidem de
          virgine./</ab>
        <ab xml:id="d1e2398" n="2">Quam enim partem haberet in me Deus desuper,/ et haereditatem
          Omnipotens de excelsis ?/</ab>
        <ab xml:id="d1e2401" n="3">Numquid non perditio est iniquo,/ et alienatio operantibus
          injustitiam ?/</ab>
        <ab xml:id="d1e2404" n="4">Nonne ipse considerat vias meas,/ et cunctos gressus meos
          dinumerat ?/</ab>
        <ab xml:id="d1e2407" n="5">Si ambulavi in vanitate,/ et festinavit in dolo pes meus,/</ab>
        <ab xml:id="d1e2411" n="6">appendat me in statera justa,/ et sciat Deus simplicitatem
          meam./</ab>
        <ab xml:id="d1e2414" n="7">Si declinavit gressus meus de via,/ et si secutum est oculos
          meos cor meum,/ et si manibus meis adhaesit macula,/</ab>
        <ab xml:id="d1e2417" n="8">seram, et alius comedat,/ et progenies mea eradicetur./</ab>
        <ab xml:id="d1e2420" n="9">Si deceptum est cor meum super muliere,/ et si ad ostium amici
          mei insidiatus sum,/</ab>
        <ab xml:id="d1e2423" n="10"> scortum alterius sit uxor mea,/ et super illam incurventur
          alii./</ab>
        <ab xml:id="d1e2426" n="11"> Hoc enim nefas est,/ et iniquitas maxima./</ab>
        <ab xml:id="d1e2430" n="12"> Ignis est usque ad perditionem devorans,/ et omnia eradicans
          genimina./</ab>
        <ab xml:id="d1e2433" n="13"> Si contempsi subire judicium cum servo meo et ancilla mea,/ cum
          disceptarent adversum me : /</ab>
        <ab xml:id="d1e2436" n="14"> quid enim faciam cum surrexerit ad judicandum Deus ?/ et cum
          quaesierit, quid respondebo illi ?/</ab>
        <ab xml:id="d1e2439" n="15"> Numquid non in utero fecit me, qui et illum operatus est,/ et
          formavit me in vulva unus ?/</ab>
        <ab xml:id="d1e2442" n="16"> Si negavi quod volebant pauperibus,/ et oculos viduae expectare
          feci ;/</ab>
        <ab xml:id="d1e2445" n="17"> si comedi buccellam meam solus,/ et non comedit pupillus ex
          ea/</ab>
        <ab xml:id="d1e2449" n="18"> (quia ab infantia mea crevit mecum miseratio,/ et de utero
          matris meae egressa est mecum) ;/</ab>
        <ab xml:id="d1e2452" n="19"> si despexi pereuntem, eo quod non habuerit indumentum,/ et
          absque operimento pauperem ;/</ab>
        <ab xml:id="d1e2455" n="20"> si non benedixerunt mihi latera ejus,/ et de velleribus ovium
          mearum calefactus est ;/</ab>
        <ab xml:id="d1e2458" n="21"> si levavi super pupillum manum meam,/ etiam cum viderem me in
          porta superiorem : /</ab>
        <ab xml:id="d1e2461" n="22"> humerus meus a junctura sua cadat,/ et brachium meum cum suis
          ossibus confringatur./</ab>
        <ab xml:id="d1e2464" n="23"> Semper enim quasi tumentes super me fluctus timui Deum,/ et
          pondus ejus ferre non potui./</ab>
        <ab xml:id="d1e2468" n="24"> Si putavi aurum robur meum,/ et obrizo dixi: Fiducia mea
          ;/</ab>
        <ab xml:id="d1e2471" n="25"> si laetatus sum super multis divitiis meis,/ et quia plurima
          reperit manus mea ;/</ab>
        <ab xml:id="d1e2474" n="26"> si vidi solem cum fulgeret,/ et lunam incedentem clare,/</ab>
        <ab xml:id="d1e2477" n="27"> et laetatum est in abscondito cor meum,/ et osculatus sum manum
          meam ore meo : /</ab>
        <ab xml:id="d1e2480" n="28"> quae est iniquitas maxima,/ et negatio contra Deum
          altissimum./</ab>
        <ab xml:id="d1e2483" n="29"> Si gavisus sum ad ruinam ejus qui me oderat,/ et exsultavi quod
          invenisset eum malum : /</ab>
        <ab xml:id="d1e2487" n="30"> non enim dedi ad peccandum guttur meum,/ ut expeterem
          maledicens animam ejus./</ab>
        <ab xml:id="d1e2490" n="31"> Si non dixerunt viri tabernaculi mei : / Quis det de carnibus
          ejus, ut saturemur ?/</ab>
        <ab xml:id="d1e2493" n="32"> foris non mansit peregrinus : / ostium meum viatori
          patuit./</ab>
        <ab xml:id="d1e2496" n="33"> Si abscondi quasi homo peccatum meum,/ et celavi in sinu meo
          iniquitatem meam ;/</ab>
        <ab xml:id="d1e2499" n="34"> si expavi ad multitudinem nimiam,/ et despectio propinquorum
          terruit me : / et non magis tacui, nec egressus sum ostium./</ab>
        <ab xml:id="d1e2502" n="35"> Quis mihi tribuat auditorem,/ ut desiderium meum audiat
          Omnipotens,/ et librum scribat ipse qui judicat,/</ab>
        <ab xml:id="d1e2506" n="36"> ut in humero meo portem illum,/ et circumdem illum quasi
          coronam mihi ?/</ab>
        <ab xml:id="d1e2509" n="37"> Per singulos gradus meos pronuntiabo illum,/ et quasi principi
          offeram eum./</ab>
        <ab xml:id="d1e2512" n="38"> Si adversum me terra mea clamat,/ et cum ipsa sulci ejus
          deflent : /</ab>
        <ab xml:id="d1e2515" n="39"> si fructus ejus comedi absque pecunia,/ et animam agricolarum
          ejus afflixi : /</ab>
        <ab xml:id="d1e2518" n="40"> pro frumento oriatur mihi tribulus,/ et pro hordeo spina.]
          Finita sunt verba Job.</ab>
      </div>
      <div xml:id="d1e2522" type="chap" n="32">
        <ab xml:id="d1e2524" n="1">Omiserunt autem tres viri isti respondere Job, eo quod justus
          sibi videretur.</ab>
        <ab xml:id="d1e2527" n="2">Et iratus indignatusque est Eliu filius Barachel Buzites, de
          cognatione Ram: iratus est autem adversum Job, eo quod justum se esse diceret coram
          Deo.</ab>
        <ab xml:id="d1e2530" n="3">Porro adversum amicos ejus indignatus est, eo quod non
          invenissent responsionem rationabilem, sed tantummodo condemnassent Job.</ab>
        <ab xml:id="d1e2533" n="4">Igitur Eliu expectavit Job loquentem, eo quod seniores essent
          qui loquebantur.</ab>
        <ab xml:id="d1e2536" n="5">Cum autem vidisset quod tres respondere non potuissent, iratus
          est vehementer.</ab>
        <ab xml:id="d1e2540" n="6">Respondensque Eliu filius Barachel Buzites, dixit: [Junior sum
          tempore, vos autem antiquiores : / idcirco, demisso capite,/ veritus sum vobis indicare
          meam sententiam./</ab>
        <ab xml:id="d1e2543" n="7">Sperabam enim quod aetas prolixior loqueretur,/ et annorum
          multitudo doceret sapientiam./</ab>
        <ab xml:id="d1e2546" n="8">Sed, ut video, spiritus est in hominibus,/ et inspiratio
          Omnipotentis dat intelligentiam./</ab>
        <ab xml:id="d1e2549" n="9">Non sunt longaevi sapientes,/ nec senes intelligunt
          judicium./</ab>
        <ab xml:id="d1e2552" n="10"> Ideo dicam: Audite me : / ostendam vobis etiam ego meam
          sapientiam./</ab>
        <ab xml:id="d1e2555" n="11"> Expectavi enim sermones vestros ;/ audivi prudentiam vestram,/
          donec disceptaremini sermonibus ;/</ab>
        <ab xml:id="d1e2559" n="12"> et donec putabam vos aliquid dicere, considerabam : / sed, ut
          video, non est qui possit arguere Job,/ et respondere ex vobis sermonibus ejus./</ab>
        <ab xml:id="d1e2562" n="13"> Ne forte dicatis: Invenimus sapientiam : / Deus projecit eum,
          non homo./</ab>
        <ab xml:id="d1e2565" n="14"> Nihil locutus est mihi : / et ego non secundum sermones vestros
          respondebo illi./</ab>
        <ab xml:id="d1e2568" n="15"> Extimuerunt, nec responderunt ultra,/ abstuleruntque a se
          eloquia./</ab>
        <ab xml:id="d1e2571" n="16"> Quoniam igitur expectavi, et non sunt locuti : / steterunt, nec
          ultra responderunt : /</ab>
        <ab xml:id="d1e2574" n="17"> respondebo et ego partem meam,/ et ostendam scientiam
          meam./</ab>
        <ab xml:id="d1e2578" n="18"> Plenus sum enim sermonibus,/ et coarctat me spiritus uteri
          mei./</ab>
        <ab xml:id="d1e2581" n="19"> En venter meus quasi mustum absque spiraculo,/ quod lagunculas
          novas disrumpit./</ab>
        <ab xml:id="d1e2584" n="20"> Loquar, et respirabo paululum : / aperiam labia mea, et
          respondebo./</ab>
        <ab xml:id="d1e2587" n="21"> Non accipiam personam viri,/ et Deum homini non aequabo./</ab>
        <ab xml:id="d1e2590" n="22"> Nescio enim quamdiu subsistam,/ et si post modicum tollat me
          factor meus.]</ab>
      </div>
      <div xml:id="d1e2594" type="chap" n="33">
        <ab xml:id="d1e2596" n="1">[Audi igitur, Job, eloquia mea,/ et omnes sermones meos
          ausculta./</ab>
        <ab xml:id="d1e2599" n="2">Ecce aperui os meum : / loquatur lingua mea in faucibus
          meis./</ab>
        <ab xml:id="d1e2602" n="3">Simplici corde meo sermones mei,/ et sententiam puram labia mea
          loquentur./</ab>
        <ab xml:id="d1e2605" n="4">Spiritus Dei fecit me,/ et spiraculum Omnipotentis vivificavit
          me./</ab>
        <ab xml:id="d1e2608" n="5">Si potes, responde mihi,/ et adversus faciem meam
          consiste./</ab>
        <ab xml:id="d1e2612" n="6">Ecce, et me sicut et te fecit Deus,/ et de eodem luto ego quoque
          formatus sum./</ab>
        <ab xml:id="d1e2615" n="7">Verumtamen miraculum meum non te terreat,/ et eloquentia mea non
          sit tibi gravis./</ab>
        <ab xml:id="d1e2618" n="8">Dixisti ergo in auribus meis,/ et vocem verborum tuorum audivi
          : /</ab>
        <ab xml:id="d1e2621" n="9">Mundus sum ego, et absque delicto : / immaculatus, et non est
          iniquitas in me./</ab>
        <ab xml:id="d1e2624" n="10"> Quia querelas in me reperit,/ ideo arbitratus est me inimicum
          sibi./</ab>
        <ab xml:id="d1e2627" n="11"> Posuit in nervo pedes meos ;/ custodivit omnes semitas
          meas./</ab>
        <ab xml:id="d1e2631" n="12"> Hoc est ergo in quo non es justificatus : / respondebo tibi,
          quia major sit Deus homine./</ab>
        <ab xml:id="d1e2634" n="13"> Adversus eum contendis,/ quod non ad omnia verba responderit
          tibi ?/</ab>
        <ab xml:id="d1e2637" n="14"> Semel loquitur Deus,/ et secundo idipsum non repetit./</ab>
        <ab xml:id="d1e2640" n="15"> Per somnium, in visione nocturna,/ quando irruit sopor super
          homines,/ et dormiunt in lectulo,/</ab>
        <ab xml:id="d1e2643" n="16"> tunc aperit aures virorum,/ et erudiens eos instruit
          disciplina,/</ab>
        <ab xml:id="d1e2646" n="17"> ut avertat hominem ab his quae facit,/ et liberet eum de
          superbia,/</ab>
        <ab xml:id="d1e2650" n="18"> eruens animam ejus a corruptione,/ et vitam illius ut non
          transeat in gladium./</ab>
        <ab xml:id="d1e2653" n="19"> Increpat quoque per dolorem in lectulo,/ et omnia ossa ejus
          marcescere facit./</ab>
        <ab xml:id="d1e2656" n="20"> Abominabilis ei fit in vita sua panis,/ et animae illius cibus
          ante desiderabilis./</ab>
        <ab xml:id="d1e2659" n="21"> Tabescet caro ejus,/ et ossa, quae tecta fuerant,
          nudabuntur./</ab>
        <ab xml:id="d1e2662" n="22"> Appropinquavit corruptioni anima ejus,/ et vita illius
          mortiferis./</ab>
        <ab xml:id="d1e2665" n="23"> Si fuerit pro eo angelus loquens,/ unus de millibus, ut
          annuntiet hominis aequitatem,/</ab>
        <ab xml:id="d1e2669" n="24"> miserebitur ejus, et dicet : / Libera eum, ut non descendat in
          corruptionem : / inveni in quo ei propitier./</ab>
        <ab xml:id="d1e2672" n="25"> Consumpta est caro ejus a suppliciis : / revertatur ad dies
          adolescentiae suae./</ab>
        <ab xml:id="d1e2675" n="26"> Deprecabitur Deum, et placabilis ei erit : / et videbit faciem
          ejus in jubilo,/ et reddet homini justitiam suam./</ab>
        <ab xml:id="d1e2678" n="27"> Respiciet homines, et dicet: Peccavi,/ et vere deliqui, et ut
          eram dignus, non recepi./</ab>
        <ab xml:id="d1e2681" n="28"> Liberavit animam suam, ne pergeret in interitum,/ sed vivens
          lucem videret./</ab>
        <ab xml:id="d1e2684" n="29"> Ecce haec omnia operatur Deus/ tribus vicibus per
          singulos,/</ab>
        <ab xml:id="d1e2688" n="30"> ut revocet animas eorum a corruptione,/ et illuminet luce
          viventium./</ab>
        <ab xml:id="d1e2691" n="31"> Attende, Job, et audi me : / et tace, dum ego loquor./</ab>
        <ab xml:id="d1e2694" n="32"> Si autem habes quod loquaris, responde mihi : / loquere, volo
          enim te apparere justum./</ab>
        <ab xml:id="d1e2697" n="33"> Quod si non habes, audi me : / tace, et docebo te
          sapientiam.]</ab>
      </div>
      <div xml:id="d1e2701" type="chap" n="34">
        <ab xml:id="d1e2703" n="1">Pronuntians itaque Eliu, etiam haec locutus est : </ab>
        <ab xml:id="d1e2706" n="2">[Audite, sapientes, verba mea : / et eruditi, auscultate
          me./</ab>
        <ab xml:id="d1e2709" n="3">Auris enim verba probat,/ et guttur escas gustu dijudicat./</ab>
        <ab xml:id="d1e2712" n="4">Judicium eligamus nobis,/ et inter nos videamus quid sit
          melius./</ab>
        <ab xml:id="d1e2715" n="5">Quia dixit Job: Justus sum,/ et Deus subvertit judicium
          meum./</ab>
        <ab xml:id="d1e2719" n="6">In judicando enim me mendacium est : / violenta sagitta mea
          absque ullo peccato./</ab>
        <ab xml:id="d1e2722" n="7">Quis est vir ut est Job,/ qui bibit subsannationem quasi aquam
          : /</ab>
        <ab xml:id="d1e2725" n="8">qui graditur cum operantibus iniquitatem,/ et ambulat cum viris
          impiis ?/</ab>
        <ab xml:id="d1e2728" n="9">Dixit enim: Non placebit vir Deo,/ etiam si cucurrerit cum
          eo./</ab>
        <ab xml:id="d1e2731" n="10"> Ideo, viri cordati, audite me : / absit a Deo impietas,/ et ab
          Omnipotente iniquitas./</ab>
        <ab xml:id="d1e2734" n="11"> Opus enim hominis reddet ei,/ et juxta vias singulorum
          restituet eis./</ab>
        <ab xml:id="d1e2738" n="12"> Vere enim Deus non condemnabit frustra,/ nec Omnipotens
          subvertet judicium./</ab>
        <ab xml:id="d1e2741" n="13"> Quem constituit alium super terram ?/ aut quem posuit super
          orbem quem fabricatus est ?/</ab>
        <ab xml:id="d1e2744" n="14"> Si direxerit ad eum cor suum,/ spiritum illius et flatum ad se
          trahet./</ab>
        <ab xml:id="d1e2747" n="15"> Deficiet omnis caro simul,/ et homo in cinerem
          revertetur./</ab>
        <ab xml:id="d1e2750" n="16"> Si habes ergo intellectum, audi quod dicitur,/ et ausculta
          vocem eloquii mei : /</ab>
        <ab xml:id="d1e2753" n="17"> numquid qui non amat judicium sanari potest ?/ et quomodo tu
          eum qui justus est in tantum condemnas ?/</ab>
        <ab xml:id="d1e2757" n="18"> Qui dicit regi: Apostata ;/ qui vocat duces impios ;/</ab>
        <ab xml:id="d1e2760" n="19"> qui non accipit personas principum,/ nec cognovit tyrannum cum
          disceptaret contra pauperem : / opus enim manuum ejus sunt universi./</ab>
        <ab xml:id="d1e2763" n="20"> Subito morientur, et in media nocte turbabuntur populi : / et
          pertransibunt, et auferent violentum absque manu./</ab>
        <ab xml:id="d1e2766" n="21"> Oculi enim ejus super vias hominum,/ et omnes gressus eorum
          considerat./</ab>
        <ab xml:id="d1e2769" n="22"> Non sunt tenebrae, et non est umbra mortis,/ ut abscondantur
          ibi qui operantur iniquitatem,/</ab>
        <ab xml:id="d1e2772" n="23"> neque enim ultra in hominis potestate est,/ ut veniat ad Deum
          in judicium./</ab>
        <ab xml:id="d1e2776" n="24"> Conteret multos, et innumerabiles,/ et stare faciet alios pro
          eis./</ab>
        <ab xml:id="d1e2779" n="25"> Novit enim opera eorum,/ et idcirco inducet noctem, et
          conterentur./</ab>
        <ab xml:id="d1e2782" n="26"> Quasi impios percussit eos/ in loco videntium : /</ab>
        <ab xml:id="d1e2785" n="27"> qui quasi de industria recesserunt ab eo,/ et omnes vias ejus
          intelligere noluerunt : /</ab>
        <ab xml:id="d1e2788" n="28"> ut pervenire facerent ad eum clamorem egeni,/ et audiret vocem
          pauperum./</ab>
        <ab xml:id="d1e2791" n="29"> Ipso enim concedente pacem, quis est qui condemnet ?/ ex quo
          absconderit vultum, quis est qui contempletur eum,/ et super gentes, et super omnes
          homines ?/</ab>
        <ab xml:id="d1e2795" n="30"> Qui regnare facit hominem hypocritam/ propter peccata
          populi./</ab>
        <ab xml:id="d1e2798" n="31"> Quia ergo ego locutus sum ad Deum,/ te quoque non
          prohibebo./</ab>
        <ab xml:id="d1e2801" n="32"> Si erravi, tu doce me ;/ si iniquitatem locutus sum, ultra non
          addam./</ab>
        <ab xml:id="d1e2804" n="33"> Numquid a te Deus expetit eam, quia displicuit tibi ?/ tu enim
          coepisti loqui, et non ego : / quod si quid nosti melius, loquere./</ab>
        <ab xml:id="d1e2807" n="34"> Viri intelligentes loquantur mihi,/ et vir sapiens audiat
          me./</ab>
        <ab xml:id="d1e2810" n="35"> Job autem stulte locutus est,/ et verba illius non sonant
          disciplinam./</ab>
        <ab xml:id="d1e2814" n="36"> Pater mi, probetur Job usque ad finem : / ne desinas ab homine
          iniquitatis : /</ab>
        <ab xml:id="d1e2817" n="37"> quia addit super peccata sua blasphemiam,/ inter nos interim
          constringatur : / et tunc ad judicium provocet sermonibus suis Deum.]</ab>
      </div>
      <div xml:id="d1e2821" type="chap" n="35">
        <ab xml:id="d1e2823" n="1">Igitur Eliu haec rursum locutus est : </ab>
        <ab xml:id="d1e2826" n="2">[Numquid aequa tibi videtur tua cogitatio,/ ut diceres: Justior
          sum Deo ?/</ab>
        <ab xml:id="d1e2829" n="3">Dixisti enim: Non tibi placet quod rectum est : / vel quid tibi
          proderit, si ego peccavero ?/</ab>
        <ab xml:id="d1e2832" n="4">Itaque ego respondebo sermonibus tuis,/ et amicis tuis
          tecum./</ab>
        <ab xml:id="d1e2835" n="5">Suspice caelum, et intuere : / et contemplare aethera quod altior
          te sit./</ab>
        <ab xml:id="d1e2839" n="6">Si peccaveris, quid ei nocebis ?/ et si multiplicatae fuerint
          iniquitates tuae, quid facies contra eum ?/</ab>
        <ab xml:id="d1e2842" n="7">Porro si juste egeris, quid donabis ei ?/ aut quid de manu tua
          accipiet ?/</ab>
        <ab xml:id="d1e2845" n="8">Homini qui similis tui est, nocebit impietas tua : / et filium
          hominis adjuvabit justitia tua./</ab>
        <ab xml:id="d1e2848" n="9">Propter multitudinem calumniatorum clamabunt,/ et ejulabunt
          propter vim brachii tyrannorum./</ab>
        <ab xml:id="d1e2851" n="10"> Et non dixit: Ubi est Deus qui fecit me,/ qui dedit carmina in
          nocte ;/</ab>
        <ab xml:id="d1e2854" n="11"> qui docet nos super jumenta terrae,/ et super volucres caeli
          erudit nos ?/</ab>
        <ab xml:id="d1e2858" n="12"> Ibi clamabunt, et non exaudiet,/ propter superbiam
          malorum./</ab>
        <ab xml:id="d1e2861" n="13"> Non ergo frustra audiet Deus,/ et Omnipotens causas singulorum
          intuebitur./</ab>
        <ab xml:id="d1e2864" n="14"> Etiam cum dixeris: Non considerat : / judicare coram illo, et
          expecta eum./</ab>
        <ab xml:id="d1e2867" n="15"> Nunc enim non infert furorem suum,/ nec ulciscitur scelus
          valde./</ab>
        <ab xml:id="d1e2870" n="16"> Ergo Job frustra aperit os suum,/ et absque scientia verba
          multiplicat.]</ab>
      </div>
      <div xml:id="d1e2875" type="chap" n="36">
        <ab xml:id="d1e2877" n="1">Addens quoque Eliu, haec locutus est : </ab>
        <ab xml:id="d1e2880" n="2">[Sustine me paululum, et indicabo tibi : / adhuc enim habeo quod
          pro Deo loquar./</ab>
        <ab xml:id="d1e2883" n="3">Repetam scientiam meam a principio,/ et operatorem meum probabo
          justum./</ab>
        <ab xml:id="d1e2886" n="4">Vere enim absque mendacio sermones mei,/ et perfecta scientia
          probabitur tibi./</ab>
        <ab xml:id="d1e2889" n="5">Deus potentes non abjicit,/ cum et ipse sit potens : /</ab>
        <ab xml:id="d1e2893" n="6">sed non salvat impios,/ et judicium pauperibus tribuit./</ab>
        <ab xml:id="d1e2896" n="7">Non auferet a justo oculos suos : / et reges in solio collocat in
          perpetuum,/ et illi eriguntur./</ab>
        <ab xml:id="d1e2899" n="8">Et si fuerint in catenis,/ et vinciantur funibus
          paupertatis,/</ab>
        <ab xml:id="d1e2902" n="9">indicabit eis opera eorum,/ et scelera eorum, quia violenti
          fuerunt./</ab>
        <ab xml:id="d1e2905" n="10"> Revelabit quoque aurem eorum, ut corripiat : / et loquetur, ut
          revertantur ab iniquitate./</ab>
        <ab xml:id="d1e2908" n="11"> Si audierint et observaverint, complebunt dies suos in bono,/
          et annos suos in gloria : /</ab>
        <ab xml:id="d1e2912" n="12"> si autem non audierint,/ transibunt per gladium,/ et
          consumentur in stultitia./</ab>
        <ab xml:id="d1e2915" n="13"> Simulatores et callidi provocant iram Dei,/ neque clamabunt cum
          vincti fuerint./</ab>
        <ab xml:id="d1e2918" n="14"> Morietur in tempestate anima eorum,/ et vita eorum inter
          effeminatos./</ab>
        <ab xml:id="d1e2921" n="15"> Eripiet de angustia sua pauperem,/ et revelabit in tribulatione
          aurem ejus./</ab>
        <ab xml:id="d1e2924" n="16"> Igitur salvabit te de ore angusto latissime,/ et non habente
          fundamentum subter se : / requies autem mensae tuae erit plena pinguedine./</ab>
        <ab xml:id="d1e2927" n="17"> Causa tua quasi impii judicata est : / causam judiciumque
          recipies./</ab>
        <ab xml:id="d1e2931" n="18"> Non te ergo superet ira ut aliquem opprimas : / nec multitudo
          donorum inclinet te./</ab>
        <ab xml:id="d1e2934" n="19"> Depone magnitudinem tuam absque tribulatione,/ et omnes
          robustos fortitudine./</ab>
        <ab xml:id="d1e2937" n="20"> Ne protrahas noctem,/ ut ascendant populi pro eis./</ab>
        <ab xml:id="d1e2940" n="21"> Cave ne declines ad iniquitatem : / hanc enim coepisti sequi
          post miseriam./</ab>
        <ab xml:id="d1e2943" n="22"> Ecce Deus excelsus in fortitudine sua,/ et nullus ei similis in
          legislatoribus./</ab>
        <ab xml:id="d1e2946" n="23"> Quis poterit scrutari vias ejus ?/ aut quis potest ei dicere : 
          Operatus es iniquitatem ?/</ab>
        <ab xml:id="d1e2950" n="24"> Memento quod ignores opus ejus,/ de quo cecinerunt viri./</ab>
        <ab xml:id="d1e2953" n="25"> Omnes homines vident eum : / unusquisque intuetur procul./</ab>
        <ab xml:id="d1e2956" n="26"> Ecce Deus magnus vincens scientiam nostram : / numerus annorum
          ejus inaestimabilis./</ab>
        <ab xml:id="d1e2959" n="27"> Qui aufert stillas pluviae,/ et effundit imbres ad instar
          gurgitum,/</ab>
        <ab xml:id="d1e2962" n="28"> qui de nubibus fluunt/ quae praetexunt cuncta desuper./</ab>
        <ab xml:id="d1e2965" n="29"> Si voluerit extendere nubes quasi tentorium suum,/</ab>
        <ab xml:id="d1e2969" n="30"> et fulgurare lumine suo desuper,/ cardines quoque maris
          operiet./</ab>
        <ab xml:id="d1e2972" n="31"> Per haec enim judicat populos,/ et dat escas multis
          mortalibus./</ab>
        <ab xml:id="d1e2975" n="32"> In manibus abscondit lucem,/ et praecepit ei ut rursus
          adveniat./</ab>
        <ab xml:id="d1e2978" n="33"> Annuntiat de ea amico suo, quod possessio ejus sit,/ et ad eam
          possit ascendere.]</ab>
      </div>
      <div xml:id="d1e2982" type="chap" n="37">
        <ab xml:id="d1e2984" n="1">[Super hoc expavit cor meum,/ et emotum est de loco suo./</ab>
        <ab xml:id="d1e2987" n="2">Audite auditionem in terrore vocis ejus,/ et sonum de ore illius
          procedentem./</ab>
        <ab xml:id="d1e2990" n="3">Subter omnes caelos ipse considerat,/ et lumen illius super
          terminos terrae./</ab>
        <ab xml:id="d1e2993" n="4">Post eum rugiet sonitus ;/ tonabit voce magnitudinis suae : / et
          non investigabitur, cum audita fuerit vox ejus./</ab>
        <ab xml:id="d1e2996" n="5">Tonabit Deus in voce sua mirabiliter,/ qui facit magna et
          inscrutabilia ;/</ab>
        <ab xml:id="d1e3000" n="6">qui praecipit nivi ut descendat in terram,/ et hiemis pluviis,
          et imbri fortitudinis suae ;/</ab>
        <ab xml:id="d1e3003" n="7">qui in manu omnium hominum signat,/ ut noverint singuli opera
          sua./</ab>
        <ab xml:id="d1e3006" n="8">Ingredietur bestia latibulum,/ et in antro suo morabitur./</ab>
        <ab xml:id="d1e3009" n="9">Ab interioribus egredietur tempestas,/ et ab Arcturo
          frigus./</ab>
        <ab xml:id="d1e3012" n="10"> Flante Deo, concrescit gelu,/ et rursum latissimae funduntur
          aquae./</ab>
        <ab xml:id="d1e3015" n="11"> Frumentum desiderat nubes,/ et nubes spargunt lumen suum./</ab>
        <ab xml:id="d1e3019" n="12"> Quae lustrant per circuitum,/ quocumque eas voluntas
          gubernantis duxerit,/ ad omne quod praeceperit illis super faciem orbis terrarum : /</ab>
        <ab xml:id="d1e3022" n="13"> sive in una tribu, sive in terra sua,/ sive in quocumque loco
          misericordiae suae/ eas jusserit inveniri./</ab>
        <ab xml:id="d1e3025" n="14"> Ausculta haec, Job : / sta, et considera mirabilia Dei./</ab>
        <ab xml:id="d1e3028" n="15"> Numquid scis quando praeceperit Deus pluviis,/ ut ostenderent
          lucem nubium ejus ?/</ab>
        <ab xml:id="d1e3031" n="16"> Numquid nosti semitas nubium magnas,/ et perfectas scientias
          ?/</ab>
        <ab xml:id="d1e3034" n="17"> Nonne vestimenta tua calida sunt,/ cum perflata fuerit terra
          austro ?/</ab>
        <ab xml:id="d1e3038" n="18"> Tu forsitan cum eo fabricatus es caelos,/ qui solidissimi quasi
          aere fusi sunt./</ab>
        <ab xml:id="d1e3041" n="19"> Ostende nobis quid dicamus illi : / nos quippe involvimur
          tenebris./</ab>
        <ab xml:id="d1e3044" n="20"> Quis narrabit ei quae loquor ?/ etiam si locutus fuerit homo,
          devorabitur./</ab>
        <ab xml:id="d1e3047" n="21"> At nunc non vident lucem : / subito ar cogetur in nubes,/ et
          ventus transiens fugabit eas./</ab>
        <ab xml:id="d1e3050" n="22"> Ab aquilone aurum venit,/ et ad Deum formidolosa
          laudatio./</ab>
        <ab xml:id="d1e3053" n="23"> Digne eum invenire non possumus : / magnus fortitudine, et
          judicio, et justitia : / et enarrari non potest./</ab>
        <ab xml:id="d1e3057" n="24"> Ideo timebunt eum viri,/ et non audebunt contemplari omnes qui
          sibi videntur esse sapientes.]</ab>
      </div>
      <div xml:id="d1e3061" type="chap" n="38">
        <ab xml:id="d1e3063" n="1">Respondens autem Dominus Job de turbine, dixit : </ab>
        <ab xml:id="d1e3066" n="2">[Quis est iste involvens sententias/ sermonibus imperitis
          ?/</ab>
        <ab xml:id="d1e3069" n="3">Accinge sicut vir lumbos tuos : / interrogabo te, et responde
          mihi./</ab>
        <ab xml:id="d1e3072" n="4">Ubi eras quando ponebam fundamenta terrae ?/ indica mihi, si
          habes intelligentiam./</ab>
        <ab xml:id="d1e3075" n="5">Quis posuit mensuras ejus, si nosti ?/ vel quis tetendit super
          eam lineam ?/</ab>
        <ab xml:id="d1e3079" n="6">Super quo bases illius solidatae sunt ?/ aut quis demisit
          lapidem angularem ejus,/</ab>
        <ab xml:id="d1e3082" n="7">cum me laudarent simul astra matutina,/ et jubilarent omnes
          filii Dei ?/</ab>
        <ab xml:id="d1e3085" n="8">Quis conclusit ostiis mare,/ quando erumpebat quasi de vulva
          procedens ;/</ab>
        <ab xml:id="d1e3088" n="9">cum ponerem nubem vestimentum ejus,/ et caligine illud quasi
          pannis infantiae obvolverem ?/</ab>
        <ab xml:id="d1e3091" n="10"> Circumdedi illud terminis meis,/ et posui vectem et
          ostia,/</ab>
        <ab xml:id="d1e3094" n="11"> et dixi: Usque huc venies, et non procedes amplius,/ et hic
          confringes tumentes fluctus tuos./</ab>
        <ab xml:id="d1e3098" n="12"> Numquid post ortum tuum praecepisti diluculo,/ et ostendisti
          aurorae locum suum ?/</ab>
        <ab xml:id="d1e3101" n="13"> Et tenuisti concutiens extrema terrae,/ et excussisti impios ex
          ea ?/</ab>
        <ab xml:id="d1e3104" n="14"> Restituetur ut lutum signaculum,/ et stabit sicut vestimentum
          : /</ab>
        <ab xml:id="d1e3107" n="15"> auferetur ab impiis lux sua,/ et brachium excelsum
          confringetur./</ab>
        <ab xml:id="d1e3110" n="16"> Numquid ingressus es profunda maris,/ et in novissimis abyssi
          deambulasti ?/</ab>
        <ab xml:id="d1e3113" n="17"> Numquid apertae sunt tibi portae mortis,/ et ostia tenebrosa
          vidisti ?/</ab>
        <ab xml:id="d1e3117" n="18"> Numquid considerasti latitudinem terrae ?/ indica mihi, si
          nosti, omnia : /</ab>
        <ab xml:id="d1e3120" n="19"> in qua via lux habitet,/ et tenebrarum quis locus sit : /</ab>
        <ab xml:id="d1e3123" n="20"> ut ducas unumquodque ad terminos suos,/ et intelligas semitas
          domus ejus./</ab>
        <ab xml:id="d1e3126" n="21"> Sciebas tunc quod nasciturus esses,/ et numerum dierum tuorum
          noveras ?/</ab>
        <ab xml:id="d1e3129" n="22"> Numquid ingressus es thesauros nivis,/ aut thesauros grandinis
          aspexisti,/</ab>
        <ab xml:id="d1e3132" n="23"> quae praeparavi in tempus hostis,/ in diem pugnae et belli
          ?/</ab>
        <ab xml:id="d1e3136" n="24"> Per quam viam spargitur lux,/ dividitur aestus super terram
          ?/</ab>
        <ab xml:id="d1e3139" n="25"> Quis dedit vehementissimo imbri cursum,/ et viam sonantis
          tonitrui,/</ab>
        <ab xml:id="d1e3142" n="26"> ut plueret super terram absque homine in deserto,/ ubi nullus
          mortalium commoratur ;/</ab>
        <ab xml:id="d1e3145" n="27"> ut impleret inviam et desolatam,/ et produceret herbas virentes
          ?/</ab>
        <ab xml:id="d1e3148" n="28"> Quis est pluviae pater ?/ vel quis genuit stillas roris ?/</ab>
        <ab xml:id="d1e3151" n="29"> De cujus utero egressa est glacies ?/ et gelu de caelo quis
          genuit ?/</ab>
        <ab xml:id="d1e3155" n="30"> In similitudinem lapidis aquae durantur,/ et superficies abyssi
          constringitur./</ab>
        <ab xml:id="d1e3158" n="31"> Numquid conjungere valebis micantes stellas Pleiadas,/ aut
          gyrum Arcturi poteris dissipare ?/</ab>
        <ab xml:id="d1e3161" n="32"> Numquid producis luciferum in tempore suo,/ et vesperum super
          filios terrae consurgere facis ?/</ab>
        <ab xml:id="d1e3164" n="33"> Numquid nosti ordinem caeli,/ et pones rationem ejus in terra
          ?/</ab>
        <ab xml:id="d1e3167" n="34"> Numquid elevabis in nebula vocem tuam,/ et impetus aquarum
          operiet te ?/</ab>
        <ab xml:id="d1e3170" n="35"> Numquid mittes fulgura, et ibunt,/ et revertentia dicent tibi : 
          Adsumus ?/</ab>
        <ab xml:id="d1e3174" n="36"> Quis posuit in visceribus hominis sapientiam ?/ vel quis dedit
          gallo intelligentiam ?/</ab>
        <ab xml:id="d1e3177" n="37"> Quis enarrabit caelorum rationem ?/ et concentum caeli quis
          dormire faciet ?/</ab>
        <ab xml:id="d1e3180" n="38"> Quando fundebatur pulvis in terra,/ et glebae compingebantur
          ?/</ab>
        <ab xml:id="d1e3183" n="39"> Numquid capies leaenae praedam,/ et animam catulorum ejus
          implebis,/</ab>
        <ab xml:id="d1e3186" n="40"> quando cubant in antris,/ et in specubus insidiantur ?/</ab>
        <ab xml:id="d1e3189" n="41"> Quis praeparat corvo escam suam,/ quando pulli ejus clamant ad
          Deum,/ vagantes, eo quod non habeant cibos ?]</ab>
      </div>
      <div xml:id="d1e3193" type="chap" n="39">
        <ab xml:id="d1e3195" n="1">[Numquid nosti tempus partus ibicum in petris,/ vel parturientes
          cervas observasti ?/</ab>
        <ab xml:id="d1e3198" n="2">Dinumerasti menses conceptus earum,/ et scisti tempus partus
          earum ?/</ab>
        <ab xml:id="d1e3201" n="3">Incurvantur ad foetum, et pariunt,/ et rugitus emittunt./</ab>
        <ab xml:id="d1e3204" n="4">Separantur filii earum, et pergunt ad pastum : / egrediuntur, et
          non revertuntur ad eas./</ab>
        <ab xml:id="d1e3207" n="5">Quis dimisit onagrum liberum,/ et vincula ejus quis solvit
          ?/</ab>
        <ab xml:id="d1e3211" n="6">cui dedi in solitudine domum,/ et tabernacula ejus in terra
          salsuginis./</ab>
        <ab xml:id="d1e3214" n="7">Contemnit multitudinem civitatis : / clamorem exactoris non
          audit./</ab>
        <ab xml:id="d1e3217" n="8">Circumspicit montes pascuae suae,/ et virentia quaeque
          perquirit./</ab>
        <ab xml:id="d1e3220" n="9">Numquid volet rhinoceros servire tibi,/ aut morabitur ad
          praesepe tuum ?/</ab>
        <ab xml:id="d1e3223" n="10"> Numquid alligabis rhinocerota ad arandum loro tuo,/ aut
          confringet glebas vallium post te ?/</ab>
        <ab xml:id="d1e3226" n="11"> Numquid fiduciam habebis in magna fortitudine ejus,/ et
          derelinques ei labores tuos ?/</ab>
        <ab xml:id="d1e3230" n="12"> Numquid credes illi quod sementem reddat tibi,/ et aream tuam
          congreget ?/</ab>
        <ab xml:id="d1e3233" n="13"> Penna struthionis similis est/ pennis herodii et
          accipitris./</ab>
        <ab xml:id="d1e3236" n="14"> Quando derelinquit ova sua in terra,/ tu forsitan in pulvere
          calefacies ea ?/</ab>
        <ab xml:id="d1e3239" n="15"> Obliviscitur quod pes conculcet ea,/ aut bestia agri
          conterat./</ab>
        <ab xml:id="d1e3242" n="16"> Duratur ad filios suos, quasi non sint sui : / frustra
          laboravit, nullo timore cogente./</ab>
        <ab xml:id="d1e3245" n="17"> Privavit enim eam Deus sapientia,/ nec dedit illi
          intelligentiam./</ab>
        <ab xml:id="d1e3249" n="18"> Cum tempus fuerit, in altum alas erigit : / deridet equum et
          ascensorem ejus./</ab>
        <ab xml:id="d1e3252" n="19"> Numquid praebebis equo fortitudinem,/ aut circumdabis collo
          ejus hinnitum ?/</ab>
        <ab xml:id="d1e3255" n="20"> Numquid suscitabis eum quasi locustas ?/ gloria narium ejus
          terror./</ab>
        <ab xml:id="d1e3258" n="21"> Terram ungula fodit ; exultat audacter : / in occursum pergit
          armatis./</ab>
        <ab xml:id="d1e3261" n="22"> Contemnit pavorem,/ nec cedit gladio./</ab>
        <ab xml:id="d1e3264" n="23"> Super ipsum sonabit pharetra ;/ vibrabit hasta et clypeus
          : /</ab>
        <ab xml:id="d1e3268" n="24"> fervens et fremens sorbet terram,/ nec reputat tubae sonare
          clangorem./</ab>
        <ab xml:id="d1e3271" n="25"> Ubi audierit buccinam, dicit: Vah !/ procul odoratur bellum : /
          exhortationem ducum, et ululatum exercitus./</ab>
        <ab xml:id="d1e3274" n="26"> Numquid per sapientiam tuam plumescit accipiter,/ expandens
          alas suas ad austrum ?/</ab>
        <ab xml:id="d1e3277" n="27"> Numquid ad praeceptum tuum elevabitur aquila,/ et in arduis
          ponet nidum suum ?/</ab>
        <ab xml:id="d1e3280" n="28"> In petris manet,/ et in praeruptis silicibus commoratur,/ atque
          inaccessis rupibus./</ab>
        <ab xml:id="d1e3283" n="29"> Inde contemplatur escam,/ et de longe oculi ejus
          prospiciunt./</ab>
        <ab xml:id="d1e3287" n="30"> Pulli ejus lambent sanguinem : / et ubicumque cadaver fuerit,
          statim adest.]</ab>
        <ab xml:id="d1e3290" n="31"> Et adjecit Dominus, et locutus est ad Job : </ab>
        <ab xml:id="d1e3293" n="32"> [Numquid qui contendit cum Deo, tam facile conquiescit ?/
          utique qui arguit Deum, debet respondere ei.]</ab>
        <ab xml:id="d1e3296" n="33"> Respondens autem Job Domino, dixit : </ab>
        <ab xml:id="d1e3299" n="34"> [Qui leviter locutus sum, respondere quid possum ?/ manum meam
          ponam super os meum./</ab>
        <ab xml:id="d1e3302" n="35"> Unum locutus sum, quod utinam non dixissem : / et alterum,
          quibus ultra non addam.]</ab>
      </div>
      <div xml:id="d1e3306" type="chap" n="40">
        <ab xml:id="d1e3308" n="1">Respondens autem Dominus Job de turbine, dixit : </ab>
        <ab xml:id="d1e3311" n="2">[Accinge sicut vir lumbos tuos : / interrogabo te, et indica
          mihi./</ab>
        <ab xml:id="d1e3314" n="3">Numquid irritum facies judicium meum,/ et condemnabis me, ut tu
          justificeris ?/</ab>
        <ab xml:id="d1e3317" n="4">Et si habes brachium sicut Deus ?/ et si voce simili tonas
          ?/</ab>
        <ab xml:id="d1e3320" n="5">Circumda tibi decorem, et in sublime erigere,/ et esto
          gloriosus, et speciosis induere vestibus./</ab>
        <ab xml:id="d1e3324" n="6">Disperge superbos in furore tuo,/ et respiciens omnem arrogantem
          humilia./</ab>
        <ab xml:id="d1e3327" n="7">Respice cunctos superbos, et confunde eos,/ et contere impios in
          loco suo./</ab>
        <ab xml:id="d1e3330" n="8">Absconde eos in pulvere simul,/ et facies eorum demerge in
          foveam./</ab>
        <ab xml:id="d1e3333" n="9">Et ego confitebor/ quod salvare te possit dextera tua./</ab>
        <ab xml:id="d1e3336" n="10"> Ecce behemoth quem feci tecum,/ foenum quasi bos comedet./</ab>
        <ab xml:id="d1e3339" n="11"> Fortitudo ejus in lumbis ejus,/ et virtus illius in umbilico
          ventris ejus./</ab>
        <ab xml:id="d1e3343" n="12"> Stringit caudam suam quasi cedrum ;/ nervi testiculorum ejus
          perplexi sunt./</ab>
        <ab xml:id="d1e3346" n="13"> Ossa ejus velut fistulae aeris ;/ cartilago illius quasi
          laminae ferreae./</ab>
        <ab xml:id="d1e3349" n="14"> Ipse est principium viarum Dei : / qui fecit eum applicabit
          gladium ejus./</ab>
        <ab xml:id="d1e3352" n="15"> Huic montes herbas ferunt : / omnes bestiae agri ludent
          ibi./</ab>
        <ab xml:id="d1e3355" n="16"> Sub umbra dormit in secreto calami,/ et in locis
          humentibus./</ab>
        <ab xml:id="d1e3358" n="17"> Protegunt umbrae umbram ejus : / circumdabunt eum salices
          torrentis./</ab>
        <ab xml:id="d1e3362" n="18"> Ecce absorbebit fluvium, et non mirabitur,/ et habet fiduciam
          quod influat Jordanis in os ejus./</ab>
        <ab xml:id="d1e3365" n="19"> In oculis ejus quasi hamo capiet eum,/ et in sudibus perforabit
          nares ejus./</ab>
        <ab xml:id="d1e3368" n="20"> An extrahere poteris Leviathan hamo,/ et fune ligabis linguam
          ejus ?/</ab>
        <ab xml:id="d1e3371" n="21"> Numquid pones circulum in naribus ejus,/ aut armilla perforabis
          maxillam ejus ?/</ab>
        <ab xml:id="d1e3374" n="22"> Numquid multiplicabit ad te preces,/ aut loquetur tibi mollia
          ?/</ab>
        <ab xml:id="d1e3377" n="23"> Numquid feriet tecum pactum,/ et accipies eum servum
          sempiternum ?/</ab>
        <ab xml:id="d1e3381" n="24"> Numquid illudes ei quasi avi,/ aut ligabis eum ancillis tuis
          ?/</ab>
        <ab xml:id="d1e3384" n="25"> Concident eum amici ?/ divident illum negotiatores ?/</ab>
        <ab xml:id="d1e3387" n="26"> Numquid implebis sagenas pelle ejus,/ et gurgustium piscium
          capite illius ?/</ab>
        <ab xml:id="d1e3390" n="27"> Pone super eum manum tuam : / memento belli, nec ultra addas
          loqui./</ab>
        <ab xml:id="d1e3393" n="28"> Ecce spes ejus frustrabitur eum,/ et videntibus cunctis
          praecipitabitur.]</ab>
      </div>
      <div xml:id="d1e3397" type="chap" n="41">
        <ab xml:id="d1e3399" n="1">[Non quasi crudelis suscitabo eum : / quis enim resistere potest
          vultui meo ?/</ab>
        <ab xml:id="d1e3402" n="2">Quis ante dedit mihi, ut reddam ei ?/ omnia quae sub caelo sunt,
          mea sunt./</ab>
        <ab xml:id="d1e3405" n="3">Non parcam ei, et verbis potentibus,/ et ad deprecandum
          compositis./</ab>
        <ab xml:id="d1e3408" n="4">Quis revelabit faciem indumenti ejus ?/ et in medium oris ejus
          quis intrabit ?/</ab>
        <ab xml:id="d1e3411" n="5">Portas vultus ejus quis aperiet ?/ per gyrum dentium ejus
          formido./</ab>
        <ab xml:id="d1e3415" n="6">Corpus illius quasi scuta fusilia,/ compactum squamis se
          prementibus./</ab>
        <ab xml:id="d1e3418" n="7">Una uni conjungitur,/ et ne spiraculum quidem incedit per
          eas./</ab>
        <ab xml:id="d1e3421" n="8">Una alteri adhaerebit,/ et tenentes se nequaquam
          separabuntur./</ab>
        <ab xml:id="d1e3424" n="9">Sternutatio ejus splendor ignis,/ et oculi ejus ut palpebrae
          diluculi./</ab>
        <ab xml:id="d1e3427" n="10"> De ore ejus lampades procedunt,/ sicut taedae ignis
          accensae./</ab>
        <ab xml:id="d1e3430" n="11"> De naribus ejus procedit fumus,/ sicut ollae succensae atque
          ferventis./</ab>
        <ab xml:id="d1e3434" n="12"> Halitus ejus prunas ardere facit,/ et flamma de ore ejus
          egreditur./</ab>
        <ab xml:id="d1e3437" n="13"> In collo ejus morabitur fortitudo,/ et faciem ejus praecedit
          egestas./</ab>
        <ab xml:id="d1e3440" n="14"> Membra carnium ejus cohaerentia sibi : / mittet contra eum
          fulmina, et ad locum alium non ferentur./</ab>
        <ab xml:id="d1e3443" n="15"> Cor ejus indurabitur tamquam lapis,/ et stringetur quasi
          malleatoris incus./</ab>
        <ab xml:id="d1e3446" n="16"> Cum sublatus fuerit, timebunt angeli,/ et territi
          purgabuntur./</ab>
        <ab xml:id="d1e3449" n="17"> Cum apprehenderit eum gladius, subsistere non poterit,/ neque
          hasta, neque thorax : /</ab>
        <ab xml:id="d1e3453" n="18"> reputabit enim quasi paleas ferrum,/ et quasi lignum putridum
          aes./</ab>
        <ab xml:id="d1e3456" n="19"> Non fugabit eum vir sagittarius : / in stipulam versi sunt ei
          lapides fundae./</ab>
        <ab xml:id="d1e3459" n="20"> Quasi stipulam aestimabit malleum,/ et deridebit vibrantem
          hastam./</ab>
        <ab xml:id="d1e3462" n="21"> Sub ipso erunt radii solis,/ et sternet sibi aurum quasi
          lutum./</ab>
        <ab xml:id="d1e3465" n="22"> Fervescere faciet quasi ollam profundum mare,/ et ponet quasi
          cum unguenta bulliunt./</ab>
        <ab xml:id="d1e3468" n="23"> Post eum lucebit semita : / aestimabit abyssum quasi
          senescentem./</ab>
        <ab xml:id="d1e3472" n="24"> Non est super terram potestas quae comparetur ei,/ qui factus
          est ut nullum timeret./</ab>
        <ab xml:id="d1e3475" n="25"> Omne sublime videt : / ipse est rex super universos filios
          superbiae.]</ab>
      </div>
      <div xml:id="d1e3480" type="chap" n="42">
        <ab xml:id="d1e3482" n="1">Respondens autem Job Domino, dixit : </ab>
        <ab xml:id="d1e3485" n="2">[Scio quia omnia potes,/ et nulla te latet cogitatio./</ab>
        <ab xml:id="d1e3488" n="3">Quis est iste qui celat consilium absque scientia ?/ ideo
          insipienter locutus sum,/ et quae ultra modum excederent scientiam meam./</ab>
        <ab xml:id="d1e3491" n="4">Audi, et ego loquar : / interrogabo te, et responde mihi./</ab>
        <ab xml:id="d1e3494" n="5">Auditu auris audivi te : / nunc autem oculus meus videt te./</ab>
        <ab xml:id="d1e3498" n="6">Idcirco ipse me reprehendo,/ et ago poenitentiam in favilla et
            cinere.]
        </ab>
        <ab xml:id="d1e3502" n="7">Postquam autem locutus est Dominus verba haec ad Job, dixit ad
          Eliphaz Themanitem: Iratus est furor meus in te, et in duos amicos tuos, quoniam non
          estis locuti coram me rectum, sicut servus meus Job.</ab>
        <ab xml:id="d1e3505" n="8">Sumite ergo vobis septem tauros et septem arietes, et ite ad
          servum meum Job, et offerte holocaustum pro vobis: Job autem servus meus orabit pro
          vobis. Faciem ejus suscipiam, ut non vobis imputetur stultitia: neque enim locuti estis
          ad me recta, sicut servus meus Job.</ab>
        <ab xml:id="d1e3508" n="9">Abierunt ergo Eliphaz Themanites, et Baldad Suhites, et Sophar
          Naamathites, et fecerunt sicut locutus fuerat Dominus ad eos: et suscepit Dominus faciem
          Job.</ab>
        <ab xml:id="d1e3511" n="10"> Dominus quoque conversus est ad poenitentiam Job, cum oraret
          ille pro amicis suis: et addidit Dominus omnia quaecumque fuerant Job, duplicia.</ab>
        <ab xml:id="d1e3514" n="11"> Venerunt autem ad eum omnes fratres sui, et universae sorores
          suae, et cuncti qui noverant eum prius, et comederunt cum eo panem in domo ejus: et
          moverunt super eum caput, et consolati sunt eum super omni malo quod intulerat Dominus
          super eum: et dederunt ei unusquisque ovem unam, et inaurem auream unam.</ab>
        <ab xml:id="d1e3518" n="12"> Dominus autem benedixit novissimis Job magis quam principio
          ejus: et facta sunt ei quatuordecim millia ovium, et sex millia camelorum, et mille juga
          boum, et mille asinae.</ab>
        <ab xml:id="d1e3521" n="13"> Et fuerunt ei septem filii, et tres filiae.</ab>
        <ab xml:id="d1e3524" n="14"> Et vocavit nomen unius Diem, et nomen secundae Cassiam, et
          nomen tertiae Cornustibii.</ab>
        <ab xml:id="d1e3527" n="15"> Non sunt autem inventae mulieres speciosae sicut filiae Job in
          universa terra: deditque eis pater suus haereditatem inter fratres earum.</ab>
        <ab xml:id="d1e3530" n="16"> Vixit autem Job post haec centum quadraginta annis, et vidit
          filios suos, et filios filiorum suorum usque ad quartam generationem: et mortuus est
          senex, et plenus dierum.</ab>
      </div>


    </body>
  </text>
</TEI>
