<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ionas</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Et factum est verbum Domini ad Jonam, filium Amathi, dicens : </ab>
        <ab xml:id="d1e36" n="2">Surge, et vade in Niniven, civitatem grandem, et praedica in ea,
          quia ascendit malitia ejus coram me.</ab>
        <ab xml:id="d1e39" n="3">Et surrexit Jonas, ut fugeret in Tharsis a facie Domini, et
          descendit in Joppen: et invenit navem euntem in Tharsis, et dedit naulum ejus, et
          descendit in eam ut iret cum eis in Tharsis a facie Domini.</ab>
        <ab xml:id="d1e42" n="4">Dominus autem misit ventum magnum in mare: et facta est tempestas
          magna in mari, et navis periclitabatur conteri.</ab>
        <ab xml:id="d1e45" n="5">Et timuerunt nautae, et clamaverunt viri ad deum suum, et miserunt
          vasa quae erant in navi, in mare, ut alleviaretur ab eis ; et Jonas descendit ad interiora
          navis, et dormiebat sopore gravi.</ab>
        <ab xml:id="d1e49" n="6">Et accessit ad eum gubernator, et dixit ei: Quid tu sopore
          deprimeris? surge, invoca Deum tuum, si forte recogitet Deus de nobis, et non
          pereamus.</ab>
        <ab xml:id="d1e52" n="7">Et dixit vir ad collegam suum: Venite et mittamus sortes, et
          sciamus quare hoc malum sit nobis. Et miserunt sortes, et cecidit sors super Jonam.</ab>
        <ab xml:id="d1e55" n="8">Et dixerunt ad eum: Indica nobis cujus causa malum istud sit
          nobis: quod est opus tuum? quae terra tua, et quo vadis? vel ex quo populo es tu ?</ab>
        <ab xml:id="d1e58" n="9">Et dixit ad eos: Hebraeus ego sum, et Dominum Deum caeli ego
          timeo, qui fecit mare et aridam.</ab>
        <ab xml:id="d1e61" n="10"> Et timuerunt viri timore magno, et dixerunt ad eum: Quid hoc
          fecisti? cognoverunt enim viri quod a facie Domini fugeret, quia indicaverat eis.</ab>
        <ab xml:id="d1e64" n="11"> Et dixerunt ad eum: Quid faciemus tibi, et cessabit mare a nobis
         ? quia mare ibat, et intumescebat.</ab>
        <ab xml:id="d1e68" n="12"> Et dixit ad eos: Tollite me, et mittite in mare, et cessabit
          mare a vobis: scio enim ego quoniam propter me tempestas haec grandis venit super
          vos.</ab>
        <ab xml:id="d1e71" n="13"> Et remigabant viri ut reverterentur ad aridam, et non valebant,
          quia mare ibat, et intumescebat super eos.</ab>
        <ab xml:id="d1e74" n="14"> Et clamaverunt ad Dominum, et dixerunt: Quaesumus, Domine, ne
          pereamus in anima viri istius, et ne des super nos sanguinem innocentem: quia tu, Domine,
          sicut voluisti, fecisti.</ab>
        <ab xml:id="d1e77" n="15"> Et tulerunt Jonam, et miserunt in mare: et stetit mare a fervore
          suo.</ab>
        <ab xml:id="d1e80" n="16"> Et timuerunt viri timore magno Dominum: et immolaverunt hostias
          Domino, et voverunt vota.</ab>
      </div>
      <div xml:id="d1e84" type="chap" n="2">
        <ab xml:id="d1e86" n="1">Et praeparavit Dominus piscem grandem ut deglutiret Jonam: et
          erat Jonas in ventre piscis tribus diebus et tribus noctibus.</ab>
        <ab xml:id="d1e89" n="2">Et oravit Jonas ad Dominum Deum suum de ventre piscis,</ab>
        <ab xml:id="d1e92" n="3">et dixit: [Clamavi de tribulatione mea ad Dominum,/ et exaudivit
          me ;/ de ventre inferi clamavi,/ et exaudisti vocem meam./</ab>
        <ab xml:id="d1e95" n="4">Et projecisti me in profundum in corde maris,/ et flumen
          circumdedit me : / omnes gurgites tui, et fluctus tui super me transierunt./</ab>
        <ab xml:id="d1e98" n="5">Et ego dixi : / Abjectus sum a conspectu oculorum tuorum ;/
          verumtamen rursus videbo templum sanctum tuum./</ab>
        <ab xml:id="d1e102" n="6">Circumdederunt me aquae usque ad animam : / abyssus vallavit me,/
          pelagus operuit caput meum./</ab>
        <ab xml:id="d1e105" n="7">Ad extrema montium descendi ;/ terrae vectes concluserunt me in
          aeternum : / et sublevabis de corruptione vitam meam, Domine Deus meus./</ab>
        <ab xml:id="d1e108" n="8">Cum angustiaretur in me anima mea,/ Domini recordatus sum : / ut
          veniat ad te oratio mea,/ ad templum sanctum tuum./</ab>
        <ab xml:id="d1e111" n="9">Qui custodiunt vanitates frustra,/ misericordiam suam
          derelinquunt./</ab>
        <ab xml:id="d1e114" n="10"> Ego autem in voce laudis immolabo tibi : / quaecumque vovi,
          reddam pro salute Domino.]</ab>
        <ab xml:id="d1e117" n="11"> Et dixit Dominus pisci, et evomuit Jonam in aridam.</ab>
      </div>
      <div xml:id="d1e121" type="chap" n="3">
        <ab xml:id="d1e123" n="1">Et factum est verbum Domini ad Jonam secundo, dicens : </ab>
        <ab xml:id="d1e126" n="2">Surge, et vade in Niniven, civitatem magnam, et praedica in ea
          praedicationem quam ego loquor ad te.</ab>
        <ab xml:id="d1e129" n="3">Et surrexit Jonas, et abiit in Niniven juxta verbum Domini: et
          Ninive erat civitas magna, itinere trium dierum.</ab>
        <ab xml:id="d1e132" n="4">Et coepit Jonas introire in civitatem itinere diei unius: et
          clamavit, et dixit: Adhuc quadraginta dies, et Ninive subvertetur.</ab>
        <ab xml:id="d1e135" n="5">Et crediderunt viri Ninivitae in Deum, et praedicaverunt
          jejunium, et vestiti sunt saccis, a majore usque ad minorem.</ab>
        <ab xml:id="d1e139" n="6">Et pervenit verbum ad regem Ninive: et surrexit de solio suo, et
          abjecit vestimentum suum a se, et indutus est sacco, et sedit in cinere.</ab>
        <ab xml:id="d1e142" n="7">Et clamavit, et dixit in Ninive ex ore regis et principum ejus,
          dicens: Homines, et jumenta, et boves, et pecora non gustent quidquam: nec pascantur, et
          aquam non bibant.</ab>
        <ab xml:id="d1e145" n="8">Et operiantur saccis homines et jumenta, et clament ad Dominum in
          fortitudine: et convertatur vir a via sua mala, et ab iniquitate quae est in manibus
          eorum.</ab>
        <ab xml:id="d1e148" n="9">Quis scit si convertatur et ignoscat Deus, et revertatur a furore
          irae suae, et non peribimus ?</ab>
        <ab xml:id="d1e151" n="10"> Et vidit Deus opera eorum, quia conversi sunt de via sua mala : 
          et misertus est Deus super malitiam quam locutus fuerat ut faceret eis, et non fecit.</ab>
      </div>
      <div xml:id="d1e155" type="chap" n="4">
        <ab xml:id="d1e157" n="1">Et afflictus est Jonas afflictione magna, et iratus est : </ab>
        <ab xml:id="d1e160" n="2">et oravit ad Dominum, et dixit: Obsecro, Domine, numquid non hoc
          est verbum meum cum adhuc essem in terra mea? propter hoc praeoccupavi ut fugerem in
          Tharsis: scio enim quia tu Deus clemens et misericors es, patiens et multae miserationis,
          et ignoscens super malitia.</ab>
        <ab xml:id="d1e163" n="3">Et nunc, Domine, tolle, quaeso, animam meam a me, quia melior est
          mihi mors quam vita.</ab>
        <ab xml:id="d1e166" n="4">Et dixit Dominus: Putasne bene irasceris tu ?</ab>
        <ab xml:id="d1e169" n="5">Et egressus est Jonas de civitate, et sedit contra orientem
          civitatis: et fecit sibimet umbraculum ibi, et sedebat subter illud in umbra, donec
          videret quid accideret civitati.</ab>
        <ab xml:id="d1e173" n="6">Et praeparavit Dominus Deus hederam, et ascendit super caput
          Jonae, ut esset umbra super caput ejus, et protegeret eum (laboraverat enim): et laetatus
          est Jonas super hedera laetitia magna.</ab>
        <ab xml:id="d1e176" n="7">Et paravit Deus vermen ascensu diluculi in crastinum: et
          percussit hederam, et exaruit.</ab>
        <ab xml:id="d1e179" n="8">Et cum ortus fuisset sol, praecepit Dominus vento calido et
          urenti: et percussit sol super caput Jonae, et aestuabat: et petivit animae suae ut
          moreretur, et dixit: Melius est mihi mori quam vivere.</ab>
        <ab xml:id="d1e182" n="9">Et dixit Dominus ad Jonam: Putasne bene irasceris tu super
          hedera? Et dixit: Bene irascor ego usque ad mortem.</ab>
        <ab xml:id="d1e185" n="10"> Et dixit Dominus: Tu doles super hederam in qua non laborasti,
          neque fecisti ut cresceret ; quae sub una nocte nata est, et sub una nocte periit : </ab>
        <ab xml:id="d1e188" n="11"> et ego non parcam Ninive, civitati magnae, in qua sunt plus quam
          centum viginti millia hominum qui nesciunt quid sit inter dexteram et sinistram suam, et
          jumenta multa ?</ab>
      </div>


    </body>
  </text>
</TEI>
