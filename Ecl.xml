<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ecclesiastes</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e32" type="chap" n="1">
        <ab xml:id="d1e34" n="1">Verba Ecclesiastae, filii David, regis Jerusalem.</ab>
        <ab xml:id="d1e37" n="2">[Vanitas vanitatum, dixit Ecclesiastes ;/ vanitas vanitatum, et
          omnia vanitas./</ab>
        <ab xml:id="d1e40" n="3">Quid habet amplius homo/ de universo labore suo quo laborat sub
          sole ?]
        </ab>
        <ab xml:id="d1e45" n="4">[Generatio praeterit, et generatio advenit ;/ terra autem in
          aeternum stat./</ab>
        <ab xml:id="d1e48" n="5">Oritur sol et occidit,/ et ad locum suum revertitur ;/ ibique
          renascens,</ab>
        <ab xml:id="d1e52" n="6">gyrat per meridiem, et flectitur ad aquilonem./ Lustrans universa
          in circuitu pergit spiritus,/ et in circulos suos revertitur./</ab>
        <ab xml:id="d1e55" n="7">Omnia flumina intrant in mare,/ et mare non redundat ;/ ad locum
          unde exeunt flumina/ revertuntur ut iterum fluant./</ab>
        <ab xml:id="d1e58" n="8">Cunctae res difficiles ;/ non potest eas homo explicare sermone./
          Non saturatur oculus visu,/ nec auris auditu impletur./</ab>
        <ab xml:id="d1e61" n="9">Quid est quod fuit? Ipsum quod futurum est./ Quid est quod factum
          est? Ipsum quod faciendum est./</ab>
        <ab xml:id="d1e64" n="10"> Nihil sub sole novum,/ nec valet quisquam dicere: Ecce hoc
          recens est : / jam enim praecessit in saeculis quae fuerunt ante nos./</ab>
        <ab xml:id="d1e67" n="11"> Non est priorum memoria ;/ sed nec eorum quidem quae postea
          futura sunt/ erit recordatio apud eos qui futuri sunt in novissimo.]
        </ab>
        <ab xml:id="d1e73" n="12"> [Ego Ecclesiastes fui rex IsraÃ«l in Jerusalem ;/</ab>
        <ab xml:id="d1e76" n="13"> et proposui in animo meo quaerere et investigare sapienter/ de
          omnibus quae fiunt sub sole./ Hanc occupationem pessimam/ dedit Deus filiis hominum, ut
          occuparentur in ea./</ab>
        <ab xml:id="d1e79" n="14"> Vidi cuncta quae fiunt sub sole,/ et ecce universa vanitas et
          afflictio spiritus./</ab>
        <ab xml:id="d1e82" n="15"> Perversi difficile corriguntur,/ et stultorum infinitus est
          numerus./</ab>
        <ab xml:id="d1e85" n="16"> Locutus sum in corde meo, dicens : / Ecce magnus effectus sum, et
          praecessi omnes sapientia/ qui fuerunt ante me in Jerusalem ;/ et mens mea contemplata est
          multa sapienter, et didici./</ab>
        <ab xml:id="d1e88" n="17"> Dedique cor meum ut scirem prudentiam atque doctrinam,/
          erroresque et stultitiam ;/ et agnovi quod in his quoque esset labor et afflictio spiritus
          : /</ab>
        <ab xml:id="d1e92" n="18"> eo quod in multa sapientia multa sit indignatio ;/ et qui addit
          scientiam, addit et laborem.]</ab>
      </div>
      <div xml:id="d1e96" type="chap" n="2">
        <ab xml:id="d1e98" n="1">[Dixi ego in corde meo: Vadam,/ et affluam deliciis, et fruar
          bonis ;/ et vidi quod hoc quoque esset vanitas./</ab>
        <ab xml:id="d1e101" n="2">Risum reputavi errorem,/ et gaudio dixi: Quid frustra deciperis
          ?/</ab>
        <ab xml:id="d1e104" n="3">Cogitavi in corde meo abstrahere a vino carnem meam,/ ut animam
          meam transferrem ad sapientiam,/ devitaremque stultitiam,/ donec viderem quid esset utile
          filiis hominum,/ quo facto opus est sub sole numero dierum vitae suae./</ab>
        <ab xml:id="d1e107" n="4">Magnificavi opera mea,/ aedificavi mihi domos,/ et plantavi
          vineas ;/</ab>
        <ab xml:id="d1e110" n="5">feci hortos et pomaria,/ et consevi ea cuncti generis arboribus
          ;/</ab>
        <ab xml:id="d1e114" n="6">et exstruxi mihi piscinas aquarum,/ ut irrigarem silvam lignorum
          germinantium./</ab>
        <ab xml:id="d1e117" n="7">Possedi servos et ancillas,/ multamque familiam habui : / armenta
          quoque, et magnos ovium greges,/ ultra omnes qui fuerunt ante me in Jerusalem ;/</ab>
        <ab xml:id="d1e120" n="8">coacervavi mihi argentum et aurum,/ et substantias regum ac
          provinciarum ;/ feci mihi cantores et cantatrices,/ et delicias filiorum hominum,/
          scyphos, et urceos in ministerio ad vina fundenda ;/</ab>
        <ab xml:id="d1e123" n="9">et supergressus sum opibus/ omnes qui ante me fuerunt in
          Jerusalem : / sapientia quoque perseveravit mecum./</ab>
        <ab xml:id="d1e126" n="10"> Et omnia quae desideraverunt oculi mei/ non negavi eis,/ nec
          prohibui cor meum quin omni voluptate frueretur,/ et oblectaret se in his quae
          praeparaveram ;/ et hanc ratus sum partem meam si uterer labore meo./</ab>
        <ab xml:id="d1e129" n="11"> Cumque me convertissem ad universa opera quae fecerant manus
          meae,/ et ad labores in quibus frustra sudaveram,/ vidi in omnibus vanitatem et
          afflictionem animi,/ et nihil permanere sub sole.]
        </ab>
        <ab xml:id="d1e135" n="12"> [Transivi ad contemplandam sapientiam,/ erroresque, et
          stultitiam./ (Quid est, inquam, homo,/ ut sequi possit regem, factorem suum ?)/</ab>
        <ab xml:id="d1e138" n="13"> Et vidi quod tantum praecederet sapientia stultitiam,/ quantum
          differt lux a tenebris./</ab>
        <ab xml:id="d1e141" n="14"> Sapientis oculi in capite ejus ;/ stultus in tenebris ambulat : /
          et didici quod unus utriusque esset interitus./</ab>
        <ab xml:id="d1e144" n="15"> Et dixi in corde meo : / Si unus et stulti et meus occasus erit,/
          quid mihi prodest quod majorem sapientiae dedi operam ?/ Locutusque cum mente mea,/
          animadverti quod hoc quoque esset vanitas./</ab>
        <ab xml:id="d1e147" n="16"> Non enim erit memoria sapientis similiter ut stulti in
          perpetuum,/ et futura tempora oblivione cuncta pariter operient : / moritur doctus
          similiter ut indoctus./</ab>
        <ab xml:id="d1e150" n="17"> Et idcirco taeduit me vitae meae,/ videntem mala universa esse
          sub sole,/ et cuncta vanitatem et afflictionem spiritus.]
        </ab>
        <ab xml:id="d1e156" n="18"> [Rursus detestatus sum omnem industriam meam,/ qua sub sole
          studiosissime laboravi,/ habiturus haeredem post me,/</ab>
        <ab xml:id="d1e159" n="19"> quem ignoro utrum sapiens an stultus futurus sit,/ et
          dominabitur in laboribus meis,/ quibus desudavi et sollicitus fui : / et est quidquam tam
          vanum ?/</ab>
        <ab xml:id="d1e162" n="20"> Unde cessavi,/ renuntiavitque cor meum ultra laborare sub
          sole./</ab>
        <ab xml:id="d1e165" n="21"> Nam cum alius laboret in sapientia,/ et doctrina, et
          sollicitudine,/ homini otioso quaesita dimittit ;/ et hoc ergo vanitas et magnum
          malum./</ab>
        <ab xml:id="d1e168" n="22"> Quid enim proderit homini de universo labore suo,/ et
          afflictione spiritus,/ qua sub sole cruciatus est ?/</ab>
        <ab xml:id="d1e171" n="23"> Cuncti dies ejus doloribus et aerumnis pleni sunt,/ nec per
          noctem mente requiescit./ Et hoc nonne vanitas est ?/</ab>
        <ab xml:id="d1e175" n="24"> Nonne melius est comedere et bibere,/ et ostendere animae suae
          bona de laboribus suis ?/ et hoc de manu Dei est./</ab>
        <ab xml:id="d1e178" n="25"> Quis ita devorabit et deliciis affluet ut ego ?/</ab>
        <ab xml:id="d1e181" n="26"> Homini bono in conspectu suo/ dedit Deus sapientiam, et
          scientiam, et laetitiam ;/ peccatori autem dedit afflictionem et curam superfluam,/ ut
          addat, et congreget,/ et tradat ei qui placuit Deo ;/ sed et hoc vanitas est, et cassa
          sollicitudo mentis.]</ab>
      </div>
      <div xml:id="d1e185" type="chap" n="3">
        <ab xml:id="d1e187" n="1">[Omnia tempus habent,/ et suis spatiis transeunt universa sub
          caelo./</ab>
        <ab xml:id="d1e190" n="2">Tempus nascendi, et tempus moriendi ;/ tempus plantandi, et
          tempus evellendi quod plantatum est./</ab>
        <ab xml:id="d1e193" n="3">Tempus occidendi, et tempus sanandi ;/ tempus destruendi, et
          tempus aedificandi./</ab>
        <ab xml:id="d1e196" n="4">Tempus flendi, et tempus ridendi ;/ tempus plangendi, et tempus
          saltandi./</ab>
        <ab xml:id="d1e199" n="5">Tempus spargendi lapides, et tempus colligendi,/ tempus
          amplexandi, et tempus longe fieri ab amplexibus./</ab>
        <ab xml:id="d1e203" n="6">Tempus acquirendi, et tempus perdendi ;/ tempus custodiendi, et
          tempus abjiciendi./</ab>
        <ab xml:id="d1e206" n="7">Tempus scindendi, et tempus consuendi ;/ tempus tacendi, et
          tempus loquendi./</ab>
        <ab xml:id="d1e209" n="8">Tempus dilectionis, et tempus odii ;/ tempus belli, et tempus
            pacis.]
        </ab>
        <ab xml:id="d1e214" n="9">[Quid habet amplius homo de labore suo ?/</ab>
        <ab xml:id="d1e217" n="10"> Vidi afflictionem quam dedit Deus filiis hominum,/ ut
          distendantur in ea./</ab>
        <ab xml:id="d1e220" n="11"> Cuncta fecit bona in tempore suo,/ et mundum tradidit
          disputationi eorum,/ ut non inveniat homo opus/ quod operatus est Deus ab initio usque ad
          finem./</ab>
        <ab xml:id="d1e224" n="12"> Et cognovi quod non esset melius nisi laetari,/ et facere bene
          in vita sua ;/</ab>
        <ab xml:id="d1e227" n="13"> omnis enim homo qui comedit et bibit,/ et videt bonum de labore
          suo,/ hoc donum Dei est./</ab>
        <ab xml:id="d1e230" n="14"> Didici quod omnia opera quae fecit Deus perseverent in perpetuum
          ;/ non possumus eis quidquam addere, nec auferre,/ quae fecit Deus ut timeatur./</ab>
        <ab xml:id="d1e233" n="15"> Quod factum est, ipsum permanet ;/ quae futura sunt jam
          fuerunt,/ et Deus instaurat quod abiit.]
        </ab>
        <ab xml:id="d1e238" n="16"> [Vidi sub sole in loco judicii impietatem,/ et in loco justitiae
          iniquitatem : /</ab>
        <ab xml:id="d1e241" n="17"> et dixi in corde meo : / Justum et impium judicabit Deus,/ et
          tempus omnis rei tunc erit./</ab>
        <ab xml:id="d1e245" n="18"> Dixi in corde meo de filiis hominum,/ ut probaret eos Deus,/ et
          ostenderet similes esse bestiis./</ab>
        <ab xml:id="d1e248" n="19"> Idcirco unus interitus est hominis et jumentorum,/ et aequa
          utriusque conditio./ Sicut moritur homo,/ sic et illa moriuntur./ Similiter spirant
          omnia,/ et nihil habet homo jumento amplius : / cuncta subjacent vanitati,/</ab>
        <ab xml:id="d1e251" n="20"> et omnia pergunt ad unum locum./ De terra facta sunt,/ et in
          terram pariter revertuntur./</ab>
        <ab xml:id="d1e254" n="21"> Quis novit si spiritus filiorum Adam ascendat sursum,/ et si
          spiritus jumentorum descendat deorsum ?/</ab>
        <ab xml:id="d1e257" n="22"> Et deprehendi nihil esse melius/ quam laetari hominem in opere
          suo,/ et hanc esse partem illius./ Quis enim eum adducet ut post se futura cognoscat
          ?]</ab>
      </div>
      <div xml:id="d1e261" type="chap" n="4">
        <ab xml:id="d1e263" n="1">[Verti me ad alia, et vidi calumnias/ quae sub sole geruntur,/ et
          lacrimas innocentium,/ et neminem consolatorem,/ nec posse resistere eorum violentiae,/
          cunctorum auxilio destitutos,/</ab>
        <ab xml:id="d1e266" n="2">et laudavi magis mortuos quam viventes ;/</ab>
        <ab xml:id="d1e269" n="3">et feliciorem utroque judicavi/ qui necdum natus est,/ nec vidit
          mala quae sub sole fiunt./</ab>
        <ab xml:id="d1e272" n="4">Rursum contemplatus sum omnes labores hominum,/ et industrias
          animadverti patere invidiae proximi ;/ et in hoc ergo vanitas et cura superflua est./</ab>
        <ab xml:id="d1e275" n="5">Stultus complicat manus suas,/ et comedit carnes suas, dicens
          : /</ab>
        <ab xml:id="d1e279" n="6">Melior est pugillus cum requie,/ quam plena utraque manus cum
          labore et afflictione animi./</ab>
        <ab xml:id="d1e282" n="7">Considerans, reperi et aliam vanitatem sub sole./</ab>
        <ab xml:id="d1e285" n="8">Unus est, et secundum non habet,/ non filium, non fratrem,/ et
          tamen laborare non cessat,/ nec satiantur oculi ejus divitiis ;/ nec recogitat, dicens : /
          Cui laboro, et fraudo animam meam bonis ?/ In hoc quoque vanitas est et afflictio
            pessima.]
        </ab>
        <ab xml:id="d1e290" n="9">[Melius est ergo duos esse simul quam unum ;/ habent enim
          emolumentum societatis suae./</ab>
        <ab xml:id="d1e293" n="10"> Si unus ceciderit, ab altero fulcietur./ Vae soli, quia cum
          ceciderit, non habet sublevantem se./</ab>
        <ab xml:id="d1e296" n="11"> Et si dormierint duo, fovebuntur mutuo ;/ unus quomodo calefiet
          ?/</ab>
        <ab xml:id="d1e300" n="12"> Et si quispiam praevaluerit contra unum,/ duo resistunt ei ;/
          funiculus triplex difficile rumpitur./</ab>
        <ab xml:id="d1e303" n="13"> Melior est puer pauper et sapiens,/ rege sene et stulto,/ qui
          nescit praevidere in posterum./</ab>
        <ab xml:id="d1e306" n="14"> Quod de carcere catenisque interdum quis egrediatur ad regnum ;/
          et alius, natus in regno, inopia consumatur./</ab>
        <ab xml:id="d1e309" n="15"> Vidi cunctos viventes qui ambulant sub sole/ cum adolescente
          secundo, qui consurget pro eo./</ab>
        <ab xml:id="d1e312" n="16"> Infinitus numerus est populi/ omnium qui fuerunt ante eum,/ et
          qui postea futuri sunt non laetabuntur in eo ;/ sed et hoc vanitas et afflictio
            spiritus.]
        </ab>
        <ab xml:id="d1e317" n="17"> [Custodi pedem tuum ingrediens domum Dei,/ et appropinqua ut
          audias./ Multo enim melior est obedientia quam stultorum victimae,/ qui nesciunt quid
          faciunt mali.]</ab>
      </div>
      <div xml:id="d1e322" type="chap" n="5">
        <ab xml:id="d1e324" n="1">[Ne temere quid loquaris,/ neque cor tuum sit velox ad
          proferendum sermonem coram Deo./ Deus enim in caelo, et tu super terram ;/ idcirco sint
          pauci sermones tui./</ab>
        <ab xml:id="d1e327" n="2">Multas curas sequuntur somnia,/ et in multis sermonibus
          invenietur stultitia./</ab>
        <ab xml:id="d1e330" n="3">Si quid vovisti Deo,/ ne moreris reddere : / displicet enim ei
          infidelis et stulta promissio,/ sed quodcumque voveris redde : /</ab>
        <ab xml:id="d1e333" n="4">multoque melius est non vovere,/ quam post votum promissa non
          reddere./</ab>
        <ab xml:id="d1e336" n="5">Ne dederis os tuum ut peccare facias carnem tuam,/ neque dicas
          coram angelo : / Non est providentia : / ne forte iratus Deus contra sermones tuos/ dissipet
          cuncta opera manuum tuarum./</ab>
        <ab xml:id="d1e340" n="6">Ubi multa sunt somnia,/ plurimae sunt vanitates, et sermones
          innumeri ;/ tu vero Deum time.]
        </ab>
        <ab xml:id="d1e345" n="7">[Si videris calumnias egenorum, et violenta judicia,/ et subverti
          justitiam in provincia,/ non mireris super hoc negotio : / quia excelso excelsior est
          alius,/ et super hos quoque eminentiores sunt alii ;/</ab>
        <ab xml:id="d1e348" n="8">et insuper universae terrae rex imperat servienti./</ab>
        <ab xml:id="d1e351" n="9">Avarus non implebitur pecunia,/ et qui amat divitias fructum non
          capiet ex eis ;/ et hoc ergo vanitas./</ab>
        <ab xml:id="d1e354" n="10"> Ubi multae sunt opes,/ multi et qui comedunt eas./ Et quid
          prodest possessori,/ nisi quod cernit divitias oculis suis ?/</ab>
        <ab xml:id="d1e357" n="11"> Dulcis est somnus operanti,/ sive parum sive multum comedat ;/
          saturitas autem divitis non sinit eum dormire.]
        </ab>
        <ab xml:id="d1e363" n="12"> [Est et alia infirmitas pessima quam vidi sub sole : / divitiae
          conservatae in malum domini sui./</ab>
        <ab xml:id="d1e366" n="13"> Pereunt enim in afflictione pessima : / generavit filium qui in
          summa egestate erit./</ab>
        <ab xml:id="d1e369" n="14"> Sicut egressus est nudus de utero matris suae, sic revertetur,/
          et nihil auferet secum de labore suo./</ab>
        <ab xml:id="d1e372" n="15"> Miserabilis prorsus infirmitas : / quomodo venit, sic
          revertetur./ Quid ergo prodest ei quod laboravit in ventum ?/</ab>
        <ab xml:id="d1e375" n="16"> cunctis diebus vitae suae comedit in tenebris,/ et in curis
          multis, et in aerumna atque tristitia.]
        </ab>
        <ab xml:id="d1e380" n="17"> [Hoc itaque visum est mihi bonum,/ ut comedat quis et bibat,/ et
          fruatur laetitia ex labore suo/ quo laboravit ipse sub sole,/ numero dierum vitae suae/
          quos dedit ei Deus ;/ et haec est pars illius./</ab>
        <ab xml:id="d1e384" n="18"> Et omni homini cui dedit Deus divitias atque substantiam,/
          potestatemque ei tribuit ut comedat ex eis,/ et fruatur parte sua, et laetetur de labore
          suo : / hoc est donum Dei./</ab>
        <ab xml:id="d1e387" n="19"> Non enim satis recordabitur dierum vitae suae,/ eo quod Deus
          occupet deliciis cor ejus.]</ab>
      </div>
      <div xml:id="d1e391" type="chap" n="6">
        <ab xml:id="d1e393" n="1">[Est et aliud malum quod vidi sub sole,/ et quidem frequens apud
          homines : /</ab>
        <ab xml:id="d1e396" n="2">vir cui dedit Deus divitias,/ et substantiam, et honorem,/ et
          nihil deest animae suae ex omnibus quae desiderat ;/ nec tribuit ei potestatem Deus ut
          comedat ex eo,/ sed homo extraneus vorabit illud : / hoc vanitas et miseria magna
          est./</ab>
        <ab xml:id="d1e399" n="3">Si genuerit quispiam centum liberos,/ et vixerit multos annos,/
          et plures dies aetatis habuerit,/ et anima illius non utatur bonis substantiae suae,/
          sepulturaque careat : / de hoc ergo pronuntio quod melior illo sit abortivus./</ab>
        <ab xml:id="d1e402" n="4">Frustra enim venit,/ et pergit ad tenebras,/ et oblivione
          delebitur nomen ejus./</ab>
        <ab xml:id="d1e405" n="5">Non vidit solem,/ neque cognovit distantiam boni et mali./</ab>
        <ab xml:id="d1e409" n="6">Etiam si duobus millibus annis vixerit,/ et non fuerit perfruitus
          bonis,/ nonne ad unum locum properant omnia ?/</ab>
        <ab xml:id="d1e412" n="7">Omnis labor hominis in ore ejus ;/ sed anima ejus non
          implebitur./</ab>
        <ab xml:id="d1e415" n="8">Quid habet amplius sapiens a stulto ?/ et quid pauper, nisi ut
          pergat illuc ubi est vita ?/</ab>
        <ab xml:id="d1e418" n="9">Melius est videre quod cupias,/ quam desiderare quod nescias./
          Sed et hoc vanitas est, et praesumptio spiritus./</ab>
        <ab xml:id="d1e421" n="10"> Qui futurus est, jam vocatum est nomen ejus ;/ et scitur quod
          homo sit,/ et non possit contra fortiorem se in judicio contendere./</ab>
        <ab xml:id="d1e424" n="11"> Verba sunt plurima,/ multamque in disputando habentia
          vanitatem.]</ab>
      </div>
      <div xml:id="d1e428" type="chap" n="7">
        <ab xml:id="d1e430" n="1">[Quid necesse est homini majora se quaerere,/ cum ignoret quid
          conducat sibi in vita sua,/ numero dierum peregrinationis suae,/ et tempore quod velut
          umbra praeterit ?/ aut quis ei poterit indicare/ quod post eum futurum sub sole sit
          ?/</ab>
        <ab xml:id="d1e433" n="2">Melius est nomen bonum quam unguenta pretiosa,/ et dies mortis
          die nativitatis./</ab>
        <ab xml:id="d1e436" n="3">Melius est ire ad domum luctus/ quam ad domum convivii ;/ in illa
          enim finis cunctorum admonetur hominum,/ et vivens cogitat quid futurum sit./</ab>
        <ab xml:id="d1e439" n="4">Melior est ira risu,/ quia per tristitiam vultus corrigitur
          animus delinquentis./</ab>
        <ab xml:id="d1e442" n="5">Cor sapientium ubi tristitia est,/ et cor stultorum ubi
          laetitia./</ab>
        <ab xml:id="d1e446" n="6">Melius est a sapiente corripi,/ quam stultorum adulatione decipi
          ;/</ab>
        <ab xml:id="d1e449" n="7">quia sicut sonitus spinarum ardentium sub olla,/ sic risus
          stulti./ Sed et hoc vanitas./</ab>
        <ab xml:id="d1e452" n="8">Calumnia conturbat sapientem,/ et perdet robur cordis
          illius./</ab>
        <ab xml:id="d1e455" n="9">Melior est finis orationis quam principium./ Melior est patiens
          arrogante./</ab>
        <ab xml:id="d1e458" n="10"> Ne sis velox ad irascendum,/ quia ira in sinu stulti
          requiescit./</ab>
        <ab xml:id="d1e461" n="11"> Ne dicas: Quid putas causae est/ quod priora tempora meliora
          fuere quam nunc sunt ?/ stulta enim est hujuscemodi interrogatio./</ab>
        <ab xml:id="d1e465" n="12"> Utilior est sapientia cum divitiis,/ et magis prodest videntibus
          solem./</ab>
        <ab xml:id="d1e468" n="13"> Sicut enim protegit sapientia, sic protegit pecunia ;/ hoc autem
          plus habet eruditio et sapientia,/ quod vitam tribuunt possessori suo./</ab>
        <ab xml:id="d1e471" n="14"> Considera opera Dei,/ quod nemo possit corrigere quem ille
          despexerit./</ab>
        <ab xml:id="d1e474" n="15"> In die bona fruere bonis,/ et malam diem praecave ;/ sicut enim
          hanc, sic et illam fecit Deus,/ ut non inveniat homo contra eum justas querimonias./</ab>
        <ab xml:id="d1e477" n="16"> Haec quoque vidi in diebus vanitatis meae : / justus perit in
          justitia sua,/ et impius multo vivit tempore in malitia sua./</ab>
        <ab xml:id="d1e480" n="17"> Noli esse justus multum,/ neque plus sapias quam necesse est,/
          ne obstupescas./</ab>
        <ab xml:id="d1e484" n="18"> Ne impie agas multum,/ et noli esse stultus,/ ne moriaris in
          tempore non tuo./</ab>
        <ab xml:id="d1e487" n="19"> Bonum est te sustentare justum : / sed et ab illo ne subtrahas
          manum tuam ;/ quia qui timet Deum nihil negligit./</ab>
        <ab xml:id="d1e490" n="20"> Sapientia confortavit sapientem/ super decem principes civitatis
          ;/</ab>
        <ab xml:id="d1e493" n="21"> non est enim homo justus in terra/ qui faciat bonum et non
          peccet./</ab>
        <ab xml:id="d1e496" n="22"> Sed et cunctis sermonibus qui dicuntur/ ne accomodes cor tuum,/
          ne forte audias servum tuum maledicentem tibi ;/</ab>
        <ab xml:id="d1e499" n="23"> scit enim conscientia tua/ quia et tu crebro maledixisti
          aliis./</ab>
        <ab xml:id="d1e503" n="24"> Cuncta tentavi in sapientia./ Dixi: Sapiens efficiar : / et ipsa
          longius recessit a me,/</ab>
        <ab xml:id="d1e506" n="25"> multo magis quam erat./ Et alta profunditas, quis inveniet eam
            ?]
        </ab>
        <ab xml:id="d1e511" n="26"> [Lustravi universa animo meo,/ ut scirem et considerarem,/ et
          quaererem sapientiam, et rationem,/ et ut cognoscerem impietatem stulti,/ et errorem
          imprudentium : /</ab>
        <ab xml:id="d1e514" n="27"> et inveni amariorem morte mulierem,/ quae laqueus venatorum
          est,/ et sagena cor ejus ;/ vincula sunt manus illius./ Qui placet Deo effugiet illam ;/
          qui autem peccator est capietur ab illa./</ab>
        <ab xml:id="d1e517" n="28"> Ecce hoc inveni, dixit Ecclesiastes,/ unum et alterum ut
          invenirem rationem,/</ab>
        <ab xml:id="d1e520" n="29"> quam adhuc quaerit anima mea,/ et non inveni./ Virum de mille
          unum reperi ;/ mulierem ex omnibus non inveni./</ab>
        <ab xml:id="d1e524" n="30"> Solummodo hoc inveni,/ quod fecerit Deus hominem rectum,/ et
          ipse se infinitis miscuerit quaestionibus./ Quis talis ut sapiens est ?/ et quis cognovit
          solutionem verbi ?]</ab>
      </div>
      <div xml:id="d1e528" type="chap" n="8">
        <ab xml:id="d1e530" n="1">[Sapientia hominis lucet in vultu ejus,/ et potentissimus faciem
          illius commutabit./</ab>
        <ab xml:id="d1e533" n="2">Ego os regis observo,/ et praecepta juramenti Dei./</ab>
        <ab xml:id="d1e536" n="3">Ne festines recedere a facie ejus,/ neque permaneas in opere malo
          : / quia omne quod voluerit faciet./</ab>
        <ab xml:id="d1e539" n="4">Et sermo illius potestate plenus est,/ nec dicere ei quisquam
          potest: Quare ita facis ?/</ab>
        <ab xml:id="d1e542" n="5">Qui custodit praeceptum non experietur quidquam mali./ Tempus et
          responsionem cor sapientis intelligit./</ab>
        <ab xml:id="d1e546" n="6">Omni negotio tempus est, et opportunitas : / et multa hominis
          afflictio,/</ab>
        <ab xml:id="d1e549" n="7">quia ignorat praeterita,/ et futura nullo scire potest
          nuntio./</ab>
        <ab xml:id="d1e552" n="8">Non est in hominis potestate prohibere spiritum,/ nec habet
          potestatem in die mortis : / nec sinitur quiescere ingruente bello,/ neque salvabit
          impietas impium.]
        </ab>
        <ab xml:id="d1e557" n="9">[Omnia haec consideravi,/ et dedi cor meum in cunctis operibus
          quae fiunt sub sole./ Interdum dominatur homo homini in malum suum./</ab>
        <ab xml:id="d1e560" n="10"> Vidi impios sepultos,/ qui etiam cum adhuc viverent/ in loco
          sancto erant,/ et laudabantur in civitate/ quasi justorum operum./ Sed et hoc vanitas
          est./</ab>
        <ab xml:id="d1e563" n="11"> Etenim quia non profertur cito contra malos sententia,/ absque
          timore ullo/ filii hominum perpetrant mala./</ab>
        <ab xml:id="d1e567" n="12"> Attamen peccator ex eo quod centies facit malum,/ et per
          patientiam sustentatur ;/ ego cognovi quod erit bonum timentibus Deum,/ qui verentur
          faciem ejus./</ab>
        <ab xml:id="d1e570" n="13"> Non sit bonum impio,/ nec prolongentur dies ejus,/ sed quasi
          umbra transeant qui non timent faciem Domini./</ab>
        <ab xml:id="d1e573" n="14"> Est et alia vanitas quae fit super terram : / sunt justi quibus
          mala proveniunt/ quasi opera egerint impiorum : / et sunt impii qui ita securi sunt/ quasi
          justorum facta habeant./ Sed et hoc vanissimum judico./</ab>
        <ab xml:id="d1e576" n="15"> Laudavi igitur laetitiam ;/ quod non esset homini bonum sub
          sole,/ nisi quod comederet, et biberet, atque gauderet,/ et hoc solum secum auferret de
          labore suo,/ in diebus vitae suae quos dedit ei Deus sub sole./</ab>
        <ab xml:id="d1e579" n="16"> Et apposui cor meum ut scirem sapientiam,/ et intelligerem
          distentionem quae versatur in terra./ Est homo qui diebus et noctibus somnum non capit
          oculis./</ab>
        <ab xml:id="d1e582" n="17"> Et intellexi quod omnium operum Dei/ nullam possit homo invenire
          rationem/ eorum quae fiunt sub sole ;/ et quanto plus laboraverit ad quaerendum,/ tanto
          minus inveniat : / etiam si dixerit sapiens se nosse, non poterit reperire.]</ab>
      </div>
      <div xml:id="d1e586" type="chap" n="9">
        <ab xml:id="d1e588" n="1">[Omnia haec tractavi in corde meo,/ ut curiose intelligerem./
          Sunt justi atque sapientes,/ et opera eorum in manu Dei ;/ et tamen nescit homo utrum
          amore an odio dignus sit./</ab>
        <ab xml:id="d1e591" n="2">Sed omnia in futurum servantur incerta,/ eo quod universa aeque
          eveniant justo et impio,/ bono et malo, mundo et immundo,/ immolanti victimas et
          sacrificia contemnenti./ Sicut bonus, sic et peccator ;/ ut perjurus, ita et ille qui
          verum dejerat.]
        </ab>
        <ab xml:id="d1e596" n="3">[Hoc est pessimum inter omnia quae sub sole fiunt : / quia eadem
          cunctis eveniunt./ Unde et corda filiorum hominum implentur malitia/ et contemptu in vita
          sua,/ et post haec ad inferos deducentur./</ab>
        <ab xml:id="d1e599" n="4">Nemo est qui semper vivat, et qui hujus rei habeat fiduciam ;/
          melior est canis vivus leone mortuo./</ab>
        <ab xml:id="d1e602" n="5">Viventes enim sciunt se esse morituros ;/ mortui vero nihil
          noverunt amplius,/ nec habent ultra mercedem,/ quia oblivioni tradita est memoria
          eorum./</ab>
        <ab xml:id="d1e606" n="6">Amor quoque, et odium, et invidiae simul perierunt ;/ nec habent
          partem in hoc saeculo,/ et in opere quod sub sole geritur./</ab>
        <ab xml:id="d1e609" n="7">Vade ergo, et comede in laetitia panem tuum,/ et bibe cum gaudio
          vinum tuum,/ quia Deo placent opera tua./</ab>
        <ab xml:id="d1e612" n="8">Omni tempore sint vestimenta tua candida,/ et oleum de capite tuo
          non deficiat./</ab>
        <ab xml:id="d1e615" n="9">Perfruere vita cum uxore quam diligis,/ cunctis diebus vitae
          instabilitatis tuae,/ qui dati sunt tibi sub sole omni tempore vanitatis tuae : / haec est
          enim pars in vita/ et in labore tuo quo laboras sub sole./</ab>
        <ab xml:id="d1e618" n="10"> Quodcumque facere potest manus tua,/ instanter operare,/ quia
          nec opus, nec ratio, nec sapientia, nec scientia/ erunt apud inferos, quo tu properas.]<pc
            ana="#pilcrow"/>
        </ab>
        <ab xml:id="d1e623" n="11"> [Verti me ad aliud, et vidi sub sole/ nec velocium esse cursum,/
          nec fortium bellum,/ nec sapientium panem,/ nec doctorum divitias,/ nec artificum gratiam
          ;/ sed tempus casumque in omnibus./</ab>
        <ab xml:id="d1e627" n="12"> Nescit homo finem suum ;/ sed sicut pisces capiuntur hamo,/ et
          sicut aves laqueo comprehenduntur,/ sic capiuntur homines in tempore malo,/ cum eis
          extemplo supervenerit./</ab>
        <ab xml:id="d1e630" n="13"> Hanc quoque sub sole vidi sapientiam,/ et probavi maximam
          : /</ab>
        <ab xml:id="d1e633" n="14"> civitas parva, et pauci in ea viri ;/ venit contra eam rex
          magnus, et vallavit eam,/ exstruxitque munitiones per gyrum, et perfecta est
          obsidio./</ab>
        <ab xml:id="d1e636" n="15"> Inventusque est in ea vir pauper et sapiens,/ et liberavit urbem
          per sapientiam suam ;/ et nullus deinceps recordatus est hominis illius pauperis./</ab>
        <ab xml:id="d1e639" n="16"> Et dicebam ego meliorem esse sapientiam fortitudine./ Quomodo
          ergo sapientia pauperis contempta est,/ et verba ejus non sunt audita ?/</ab>
        <ab xml:id="d1e642" n="17"> Verba sapientium audiuntur in silentio,/ plus quam clamor
          principis inter stultos./</ab>
        <ab xml:id="d1e646" n="18"> Melior est sapientia quam arma bellica ;/ et qui in uno
          peccaverit, multa bona perdet.]</ab>
      </div>
      <div xml:id="d1e650" type="chap" n="10">
        <ab xml:id="d1e652" n="1">[Muscae morientes perdunt suavitatem unguenti./ Pretiosior est
          sapientia et gloria,/ parva et ad tempus stultitia./</ab>
        <ab xml:id="d1e655" n="2">Cor sapientis in dextera ejus,/ et cor stulti in sinistra
          illius./</ab>
        <ab xml:id="d1e658" n="3">Sed et in via stultus ambulans,/ cum ipse insipiens sit,/ omnes
          stultos aestimat./</ab>
        <ab xml:id="d1e661" n="4">Si spiritus potestatem habentis ascenderit super te,/ locum tuum
          ne demiseris,/ quia curatio faciet cessare peccata maxima.]
        </ab>
        <ab xml:id="d1e666" n="5">[Est malum quod vidi sub sole,/ quasi per errorem egrediens a
          facie principis : /</ab>
        <ab xml:id="d1e670" n="6">positum stultum in dignitate sublimi,/ et divites sedere
          deorsum./</ab>
        <ab xml:id="d1e673" n="7">Vidi servos in equis,/ et principes ambulantes super terram quasi
          servos./</ab>
        <ab xml:id="d1e676" n="8">Qui fodit foveam incidet in eam,/ et qui dissipat sepem mordebit
          eum coluber./</ab>
        <ab xml:id="d1e679" n="9">Qui transfert lapides affligetur in eis,/ et qui scindit ligna
          vulnerabitur ab eis./</ab>
        <ab xml:id="d1e682" n="10"> Si retusum fuerit ferrum,/ et hoc non ut prius, sed hebetatum
          fuerit,/ multo labore exacuetur,/ et post industriam sequetur sapientia./</ab>
        <ab xml:id="d1e685" n="11"> Si mordeat serpens in silentio,/ nihil eo minus habet qui
          occulte detrahit./</ab>
        <ab xml:id="d1e689" n="12"> Verba oris sapientis gratia,/ et labia insipientis
          praecipitabunt eum ;/</ab>
        <ab xml:id="d1e692" n="13"> initium verborum ejus stultitia,/ et novissimum oris illius
          error pessimus./</ab>
        <ab xml:id="d1e695" n="14"> Stultus verba multiplicat./ Ignorat homo quid ante se fuerit ;/
          et quid post se futurum sit, quis ei poterit indicare ?/</ab>
        <ab xml:id="d1e698" n="15"> Labor stultorum affliget eos,/ qui nesciunt in urbem
            pergere.]
        </ab>
        <ab xml:id="d1e703" n="16"> [Vae tibi, terra, cujus rex puer est,/ et cujus principes mane
          comedunt./</ab>
        <ab xml:id="d1e706" n="17"> Beata terra cujus rex nobilis est,/ et cujus principes vescuntur
          in tempore suo,/ ad reficiendum, et non ad luxuriam./</ab>
        <ab xml:id="d1e710" n="18"> In pigritiis humiliabitur contignatio,/ et in infirmitate manuum
          perstillabit domus./</ab>
        <ab xml:id="d1e713" n="19"> In risum faciunt panem et vinum/ ut epulentur viventes ;/ et
          pecuniae obediunt omnia./</ab>
        <ab xml:id="d1e716" n="20"> In cogitatione tua regi ne detrahas,/ et in secreto cubiculi tui
          ne maledixeris diviti : / quia et aves caeli portabunt vocem tuam,/ et qui habet pennas
          annuntiabit sententiam.]</ab>
      </div>
      <div xml:id="d1e721" type="chap" n="11">
        <ab xml:id="d1e723" n="1">[Mitte panem tuum super transeuntes aquas,/ quia post tempora
          multa invenies illum./</ab>
        <ab xml:id="d1e726" n="2">Da partem septem necnon et octo,/ quia ignoras quid futurum sit
          mali super terram./</ab>
        <ab xml:id="d1e729" n="3">Si repletae fuerint nubes,/ imbrem super terram effundent./ Si
          ceciderit lignum ad austrum aut ad aquilonem,/ in quocumque loco ceciderit, ibi
          erit./</ab>
        <ab xml:id="d1e732" n="4">Qui observat ventum non seminat ;/ et qui considerat nubes
          numquam metet./</ab>
        <ab xml:id="d1e735" n="5">Quomodo ignoras quae sit via spiritus,/ et qua ratione
          compingantur ossa in ventre praegnantis,/ sic nescis opera Dei,/ qui fabricator est
          omnium./</ab>
        <ab xml:id="d1e739" n="6">Mane semina semen tuum,/ et vespere ne cesset manus tua : / quia
          nescis quid magis oriatur, hoc aut illud ;/ et si utrumque simul, melius erit.]<pc
            ana="#pilcrow"/>
        </ab>
        <ab xml:id="d1e744" n="7">[Dulce lumen,/ et delectabile est oculis videre solem./</ab>
        <ab xml:id="d1e747" n="8">Si annis multis vixerit homo,/ et in his omnibus laetatus
          fuerit,/ meminisse debet tenebrosi temporis, et dierum multorum,/ qui cum venerint,
          vanitatis arguentur praeterita./</ab>
        <ab xml:id="d1e750" n="9">Laetare ergo, juvenis, in adolescentia tua,/ et in bono sit cor
          tuum in diebus juventutis tuae : / et ambula in viis cordis tui,/ et in intuitu oculorum
          tuorum,/ et scito quod pro omnibus his adducet te Deus in judicium./</ab>
        <ab xml:id="d1e753" n="10"> Aufer iram a corde tuo,/ et amove malitiam a carne tua : /
          adolescentia enim et voluptas vana sunt.]</ab>
      </div>
      <div xml:id="d1e757" type="chap" n="12">
        <ab xml:id="d1e759" n="1">[Memento Creatoris tui in diebus juventutis tuae,/ antequam
          veniat tempus afflictionis,/ et appropinquent anni de quibus dicas : / Non mihi placent
          ;/</ab>
        <ab xml:id="d1e762" n="2">antequam tenebrescat sol, et lumen, et luna, et stellae,/ et
          revertantur nubes post pluviam ;/</ab>
        <ab xml:id="d1e765" n="3">quando commovebuntur custodes domus,/ et nutabunt viri
          fortissimi,/ et otiosae erunt molentes in minuto numero,/ et tenebrescent videntes per
          foramina ;/</ab>
        <ab xml:id="d1e768" n="4">et claudent ostia in platea,/ in humilitate vocis molentis,/ et
          consurgent ad vocem volucris,/ et obsurdescent omnes filiae carminis : /</ab>
        <ab xml:id="d1e771" n="5">excelsa quoque timebunt, et formidabunt in via./ Florebit
          amygdalus, impinguabitur locusta,/ et dissipabitur capparis,/ quoniam ibit homo in domum
          aeternitatis suae,/ et circuibunt in platea plangentes./</ab>
        <ab xml:id="d1e775" n="6">Antequam rumpatur funiculus argenteus,/ et recurrat vitta aurea,/
          et conteratur hydria super fontem,/ et confringatur rota super cisternam,/</ab>
        <ab xml:id="d1e778" n="7">et revertatur pulvis in terram suam unde erat,/ et spiritus
          redeat ad Deum, qui dedit illum./</ab>
        <ab xml:id="d1e781" n="8">Vanitas vanitatum, dixit Ecclesiastes,/ et omnia vanitas.]<pc
            ana="#pilcrow"/>
        </ab>
        <ab xml:id="d1e786" n="9">[Cumque esset sapientissimus Ecclesiastes,/ docuit populum, et
          enarravit quae fecerat ;/ et investigans composuit parabolas multas./</ab>
        <ab xml:id="d1e789" n="10"> Quaesivit verba utilia,/ et conscripsit sermones rectissimos ac
          veritate plenos./</ab>
        <ab xml:id="d1e792" n="11"> Verba sapientium sicut stimuli,/ et quasi clavi in altum
          defixi,/ quae per magistrorum consilium data sunt a pastore uno./</ab>
        <ab xml:id="d1e796" n="12"> His amplius, fili mi, ne requiras./ Faciendi plures libros
          nullus est finis ;/ frequensque meditatio, carnis afflictio est./</ab>
        <ab xml:id="d1e799" n="13"> Finem loquendi pariter omnes audiamus./ Deum time, et mandata
          ejus observa : / hoc est enim omnis homo,/</ab>
        <ab xml:id="d1e802" n="14"> et cuncta quae fiunt adducet Deus in judicium/ pro omni errato,
          sive bonum, sive malum illud sit.]</ab>
      </div>
    </body>
  </text>
</TEI>
