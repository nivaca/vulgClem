<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iudith</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Arphaxad itaque, rex Medorum, subjugaverat multas gentes imperio
          suo, et ipse aedificavit civitatem potentissimam, quam appellavit Ecbatanis,</ab>
        <ab xml:id="d1e36" n="2">ex lapidibus quadratis et sectis: fecit muros ejus in altitudinem
          cubitorum septuaginta, et in latitudinem cubitorum triginta: turres vero ejus posuit in
          altitudinem cubitorum centum.</ab>
        <ab xml:id="d1e39" n="3">Per quadrum vero earum latus utrumque vicenorum pedum spatio
          tendebatur, posuitque portas ejus in altitudinem turrium : </ab>
        <ab xml:id="d1e42" n="4">et gloriabatur quasi potens in potentia exercitus sui, et in
          gloria quadrigarum suarum.
        </ab>
        <ab xml:id="d1e46" n="5">Anno igitur duodecimo regni sui, Nabuchodonosor rex Assyriorum,
          qui regnabat in Ninive civitate magna, pugnavit contra Arphaxad, et obtinuit eum</ab>
        <ab xml:id="d1e50" n="6">in campo magno qui appellatur Ragau, circa Euphraten, et Tigrin,
          et Jadason, in campo Erioch regis Elicorum.</ab>
        <ab xml:id="d1e53" n="7">Tunc exaltatum est regnum Nabuchodonosor, et cor ejus elevatum est
         : et misit ad omnes qui habitabant in Cilicia, et Damasco, et Libano,</ab>
        <ab xml:id="d1e56" n="8">et ad gentes quae sunt in Carmelo et Cedar, et inhabitantes
          Galilaeam in campo magno Esdrelon,</ab>
        <ab xml:id="d1e59" n="9">et ad omnes qui erant in Samaria, et trans flumen Jordanem usque
          ad Jerusalem, et omnem terram Jesse quousque perveniatur ad terminos Aethiopiae.</ab>
        <ab xml:id="d1e62" n="10"> Ad hos omnes misit nuntios Nabuchodonosor rex Assyriorum : </ab>
        <ab xml:id="d1e65" n="11"> qui omnes uno animo contradixerunt, et remiserunt eos vacuos, et
          sine honore abjecerunt.</ab>
        <ab xml:id="d1e69" n="12"> Tunc indignatus Nabuchodonosor rex adversus omnem terram illam,
          juravit per thronum et regnum suum quod defenderet se de omnibus regionibus his.</ab>
      </div>
      <div xml:id="d1e73" type="chap" n="2">
        <ab xml:id="d1e75" n="1">Anno tertiodecimo Nabuchodonosor regis, vigesima et secunda die
          mensis primi, factum est verbum in domo Nabuchodonosor regis Assyriorum ut defenderet
          se.</ab>
        <ab xml:id="d1e78" n="2">Vocavitque omnes majores natu, omnesque duces et bellatores suos,
          et habuit cum eis mysterium consilii sui : </ab>
        <ab xml:id="d1e81" n="3">dixitque cogitationem suam in eo esse, ut omnem terram suo
          subjugaret imperio.</ab>
        <ab xml:id="d1e84" n="4">Quod dictum cum placuisset omnibus, vocavit Nabuchodonosor rex
          Holofernem principem militiae suae,</ab>
        <ab xml:id="d1e87" n="5">et dixit ei: Egredere adversus omne regnum occidentis, et contra
          eos praecipue, qui contempserunt imperium meum.</ab>
        <ab xml:id="d1e91" n="6">Non parcet oculus tuus ulli regno, omnemque urbem munitam
          subjugabis mihi.</ab>
        <ab xml:id="d1e94" n="7">Tunc Holofernes vocavit duces et magistratus virtutis Assyriorum,
          et dinumeravit viros in expeditionem sicut praecepit ei rex, centum viginti millia peditum
          pugnatorum, et equitum sagittariorum duodecim millia.</ab>
        <ab xml:id="d1e97" n="8">Omnemque expeditionem suam fecit praeire in multitudine
          innumerabilium camelorum, cum his quae exercitibus sufficerent copiose, boum quoque
          armenta, gregesque ovium, quorum non erat numerus.</ab>
        <ab xml:id="d1e100" n="9">Frumentum ex omni Syria in transitu suo parari constituit.</ab>
        <ab xml:id="d1e103" n="10"> Aurum vero et argentum de domo regis assumpsit multum
          nimis.</ab>
        <ab xml:id="d1e106" n="11"> Et profectus est ipse, et omnis exercitus cum quadrigis, et
          equitibus, et sagittariis: qui cooperuerunt faciem terrae sicut locustae.</ab>
        <ab xml:id="d1e110" n="12"> Cumque pertransisset fines Assyriorum, venit ad magnos montes
          Ange, qui sunt a sinistro Ciliciae: ascenditque omnia castella eorum, et obtinuit omnem
          munitionem.</ab>
        <ab xml:id="d1e113" n="13"> Effregit autem civitatem opinatissimam Melothi, praedavitque
          omnes filios Tharsis et filios Ismaël qui erant contra faciem deserti, et ad austrum
          terrae Cellon.</ab>
        <ab xml:id="d1e116" n="14"> Et transivit Euphraten, et venit in Mesopotamiam: et fregit
          omnes civitates excelsas quae erant ibi, a torrente Mambre usquequo perveniatur ad mare
          : </ab>
        <ab xml:id="d1e119" n="15"> et occupavit terminos ejus, a Cilicia usque ad fines Japheth qui
          sunt ad austrum.</ab>
        <ab xml:id="d1e122" n="16"> Abduxitque omnes filios Madian, et praedavit omnem
          locupletationem eorum, omnesque resistentes sibi occidit in ore gladii.</ab>
        <ab xml:id="d1e125" n="17"> Et post haec descendit in campos Damasci in diebus messis, et
          succendit omnia sata, omnesque arbores, et vineas fecit incidi : </ab>
        <ab xml:id="d1e129" n="18"> et cecidit timor illius super omnes inhabitantes terram.</ab>
      </div>
      <div xml:id="d1e133" type="chap" n="3">
        <ab xml:id="d1e135" n="1">Tunc miserunt legatos suos universarum urbium ac provinciarum
          reges ac principes, Syriae scilicet Mesopotamiae, et Syriae Sobal, et Libyae, atque
          Ciliciae: qui venientes ad Holofernem, dixerunt : </ab>
        <ab xml:id="d1e138" n="2">Desinat indignatio tua circa nos: melius est enim ut viventes
          serviamus Nabuchodonosor regi magno, et subditi simus tibi, quam morientes cum interitu
          nostro ipsi servitutis nostrae damna patiamur.</ab>
        <ab xml:id="d1e141" n="3">Omnis civitas nostra, omnisque possessio, omnes montes, et
          colles, et campi, et armenta boum, gregesque ovium, et caprarum, equorumque et camelorum,
          et universae facultates nostrae atque familiae, in conspectu tuo sunt : </ab>
        <ab xml:id="d1e144" n="4">sint omnia nostra sub lege tua.</ab>
        <ab xml:id="d1e147" n="5">Nos, et filii nostri, servi tui sumus.</ab>
        <ab xml:id="d1e151" n="6">Veni nobis pacificus dominus, et utere servitio nostro, sicut
          placuerit tibi.</ab>
        <ab xml:id="d1e154" n="7">Tunc descendit de montibus cum equitibus in virtute magna, et
          obtinuit omnem civitatem, et omnem inhabitantem terram.</ab>
        <ab xml:id="d1e157" n="8">De universis autem urbibus assumpsit sibi auxiliarios viros
          fortes, et electos ad bellum.</ab>
        <ab xml:id="d1e160" n="9">Tantusque metus provinciis illis incubuit, ut universarum urbium
          habitatores principes et honorati simul cum populis exirent obviam venienti,</ab>
        <ab xml:id="d1e163" n="10"> excipientes eum cum coronis et lampadibus, ducentes choros in
          tympanis et tibiis.</ab>
        <ab xml:id="d1e166" n="11"> Nec ista tamen facientes, ferocitatem ejus pectoris mitigare
          potuerunt : </ab>
        <ab xml:id="d1e170" n="12"> nam et civitates eorum destruxit, et lucos eorum excidit.</ab>
        <ab xml:id="d1e173" n="13"> Praeceperat enim illi Nabuchodonosor rex, ut omnes deos terrae
          exterminaret, videlicet ut ipse solus diceretur deus ab his nationibus quae potuissent
          Holofernis potentia subjugari.</ab>
        <ab xml:id="d1e176" n="14"> Pertransiens autem Syriam Sobal, et omnem Apameam, omnemque
          Mesopotamiam, venit ad Idumaeos in terram Gabaa,</ab>
        <ab xml:id="d1e179" n="15"> accepitque civitates eorum, et sedit ibi per triginta dies, in
          quibus diebus adunari praecepit universum exercitum virtutis suae.</ab>
      </div>
      <div xml:id="d1e183" type="chap" n="4">
        <ab xml:id="d1e185" n="1">Tunc audientes haec filii Israël qui habitabant in terra Juda,
          timuerunt valde a facie ejus.</ab>
        <ab xml:id="d1e188" n="2">Tremor et horror invasit sensus eorum, ne hoc faceret Jerusalem
          et templo Domini, quod fecerat ceteris civitatibus et templis earum.</ab>
        <ab xml:id="d1e191" n="3">Et miserunt in omnem Samariam per circuitum usque Jericho, et
          praeoccupaverunt omnes vertices montium : </ab>
        <ab xml:id="d1e194" n="4">et muris circumdederunt vicos suos, et congregaverunt frumenta in
          praeparationem pugnae.</ab>
        <ab xml:id="d1e197" n="5">Sacerdos etiam Eliachim scripsit ad universos qui erant contra
          Esdrelon, quae est contra faciem campi magni juxta Dothain, et universos per quos viae
          transitus esse poterat,</ab>
        <ab xml:id="d1e201" n="6">ut obtinerent ascensus montium, per quos via esse poterat ad
          Jerusalem, et illic custodirent ubi angustum iter esse poterat inter montes.</ab>
        <ab xml:id="d1e204" n="7">Et fecerunt filii Israël secundum quod constituerat eis sacerdos
          Domini Eliachim.</ab>
        <ab xml:id="d1e207" n="8">Et clamavit omnis populus ad Dominum instantia magna, et
          humiliaverunt animas suas in jejuniis et orationibus, ipsi et mulieres eorum.</ab>
        <ab xml:id="d1e210" n="9">Et induerunt se sacerdotes ciliciis, et infantes prostraverunt
          contra faciem templi Domini, et altare Domini operuerunt cilicio : </ab>
        <ab xml:id="d1e213" n="10"> et clamaverunt ad Dominum Deum Israël unanimiter ne darentur in
          praedam infantes eorum, et uxores eorum in divisionem, et civitates eorum in exterminium,
          et sancta eorum in pollutionem, et fierent opprobrium gentibus.</ab>
        <ab xml:id="d1e216" n="11"> Tunc Eliachim sacerdos Domini magnus circuivit omnem Israël,
          allocutusque est eos,</ab>
        <ab xml:id="d1e220" n="12"> dicens: Scitote quoniam exaudiet Dominus preces vestras, si
          manentes permanseritis in jejuniis et orationibus in conspectu Domini.</ab>
        <ab xml:id="d1e223" n="13"> Memores estote Moysi servi Domini, qui Amalec confidentem in
          virtute sua, et in potentia sua, et in exercitu suo, et in clypeis suis, et in curribus
          suis, et in equitibus suis, non ferro pugnando, sed precibus sanctis orando dejecit : </ab>
        <ab xml:id="d1e226" n="14"> sic erunt universi hostes Israël, si perseveraveritis in hoc
          opere quod coepistis.</ab>
        <ab xml:id="d1e229" n="15"> Ad hanc igitur exhortationem ejus deprecantes Dominum,
          permanebant in conspectu Domini,</ab>
        <ab xml:id="d1e232" n="16"> ita ut etiam hi qui offerebant Domino holocausta, praecincti
          ciliciis offerrent sacrificia Domino, et erat cinis super capita eorum.</ab>
        <ab xml:id="d1e235" n="17"> Et ex toto corde suo omnes orabant Deum, ut visitaret populum
          suum Israël.</ab>
      </div>
      <div xml:id="d1e239" type="chap" n="5">
        <ab xml:id="d1e241" n="1">Nuntiatumque est Holoferni principi militiae Assyriorum, quod
          filii Israël praepararent se ad resistendum, ac montium itinera conclusissent : </ab>
        <ab xml:id="d1e244" n="2">et furore nimio exarsit in iracundia magna, vocavitque omnes
          principes Moab et duces Ammon,</ab>
        <ab xml:id="d1e247" n="3">et dixit eis: Dicite mihi quis sit populus iste, qui montana
          obsidet: aut quae, et quales, et quantae sint civitates eorum: quae etiam sit virtus
          eorum, aut quae sit multitudo eorum, vel quis rex militiae illorum : </ab>
        <ab xml:id="d1e250" n="4">et quare prae omnibus qui habitant in oriente, isti contempserunt
          nos, et non exierunt obviam nobis ut susciperent nos cum pace ?
        </ab>
        <ab xml:id="d1e254" n="5">Tunc Achior dux omnium filiorum Ammon respondens, ait: Si
          digneris audire, domine mi, dicam veritatem in conspectu tuo de populo isto qui in
          montanis habitat, et non egredietur verbum falsum ex ore meo.</ab>
        <ab xml:id="d1e258" n="6">Populus iste ex progenie Chaldaeorum est.</ab>
        <ab xml:id="d1e261" n="7">Hic primum in Mesopotamia habitavit, quoniam noluerunt sequi deos
          patrum suorum, qui erant in terra Chaldaeorum.</ab>
        <ab xml:id="d1e264" n="8">Deserentes itaque caeremonias patrum suorum, quae in multitudine
          deorum erant,</ab>
        <ab xml:id="d1e267" n="9">unum Deum caeli coluerunt, qui et praecepit eis ut exirent inde
          et habitarent in Charan. Cumque operuisset omnem terram fames, descenderunt in Aegyptum,
          illicque per quadringentos annos sic multiplicati sunt, ut dinumerari eorum non posset
          exercitus.</ab>
        <ab xml:id="d1e270" n="10"> Cumque gravaret eos rex Aegypti, atque in aedificationibus
          urbium suarum in luto et latere subjugasset eos, clamaverunt ad Dominum suum, et percussit
          totam terram Aegypti plagis variis.</ab>
        <ab xml:id="d1e273" n="11"> Cumque ejecissent eos Aegyptii a se, et cessasset plaga ab eis,
          et iterum eos vellent capere, et ad suum servitium revocare,</ab>
        <ab xml:id="d1e277" n="12"> fugientibus his, Deus caeli mare aperuit, ita ut hinc inde aquae
          quasi murus solidarentur, et isti pede sicco fundum maris perambulando transirent.</ab>
        <ab xml:id="d1e280" n="13"> In quo loco dum innumerabilis exercitus Aegyptiorum eos
          persequeretur, ita aquis coopertus est, ut non remaneret vel unus, qui factum posteris
          nuntiaret.</ab>
        <ab xml:id="d1e283" n="14"> Egressi vero mare Rubrum, deserta Sina montis occupaverunt, in
          quibus numquam homo habitare potuit, vel filius hominis requievit.</ab>
        <ab xml:id="d1e286" n="15"> Illic fontes amari obdulcati sunt eis ad bibendum, et per annos
          quadraginta annonam de caelo consecuti sunt.</ab>
        <ab xml:id="d1e289" n="16"> Ubicumque ingressi sunt sine arcu et sagitta, et absque scuto et
          gladio, Deus eorum pugnavit pro eis, et vicit.</ab>
        <ab xml:id="d1e292" n="17"> Et non fuit qui insultaret populo isti, nisi quando recessit a
          cultu Domini Dei sui.</ab>
        <ab xml:id="d1e296" n="18"> Quotiescumque autem praeter ipsum Deum suum, alterum coluerunt,
          dati sunt in praedam, et in gladium, et in opprobrium.</ab>
        <ab xml:id="d1e299" n="19"> Quotiescumque autem poenituerunt se recessisse a cultura Dei
          sui, dedit eis Deus caeli virtutem resistendi.</ab>
        <ab xml:id="d1e302" n="20"> Denique Chananaeum regem, et Jebusaeum, et Pherezaeum, et
          Hethaeum, et Hevaeum, et Amorrhaeum, et omnes potentes in Hesebon prostraverunt, et terras
          eorum et civitates eorum ipsi possederunt : </ab>
        <ab xml:id="d1e305" n="21"> et usque dum non peccarent in conspectu Dei sui, erant cum illis
          bona: Deus enim illorum odit iniquitatem.</ab>
        <ab xml:id="d1e308" n="22"> Nam et ante hos annos cum recessissent a via quam dederat illis
          Deus ut ambularent in ea, exterminati sunt praeliis a multis nationibus, et plurimi eorum
          captivi abducti sunt in terram non suam.</ab>
        <ab xml:id="d1e311" n="23"> Nuper autem reversi ad Dominum Deum suum, ex dispersione qua
          dispersi fuerant, adunati sunt, et ascenderunt montana haec omnia, et iterum possident
          Jerusalem, ubi sunt sancta eorum.</ab>
        <ab xml:id="d1e315" n="24"> Nunc ergo mi domine, perquire si est aliqua iniquitas eorum in
          conspectu Dei eorum: ascendamus ad illos, quoniam tradens tradet illos Deus eorum tibi,
          et subjugati erunt sub jugo potentiae tuae.</ab>
        <ab xml:id="d1e318" n="25"> Si vero non est offensio populi hujus coram Deo suo, non
          poterimus resistere illis, quoniam Deus eorum defendet illos: et erimus in opprobrium
          universae terrae.
        </ab>
        <ab xml:id="d1e322" n="26"> Et factum est, cum cessasset loqui Achior verba haec, irati sunt
          omnes magnates Holofernis, et cogitabant interficere eum, dicentes ad alterutrum : </ab>
        <ab xml:id="d1e325" n="27"> Quis est iste, qui filios Israël posse dicat resistere regi
          Nabuchodonosor et exercitibus ejus, homines inermes, et sine virtute, et sine peritia
          artis pugnae ?</ab>
        <ab xml:id="d1e328" n="28"> Ut ergo agnoscat Achior quoniam fallit nos, ascendamus in
          montana: et cum capti fuerint potentes eorum, tunc cum eisdem gladio transverberabitur
          : </ab>
        <ab xml:id="d1e331" n="29"> ut sciat omnis gens quoniam Nabuchodonosor deus terrae est, et
          praeter ipsum alius non est.</ab>
      </div>
      <div xml:id="d1e336" type="chap" n="6">
        <ab xml:id="d1e338" n="1">Factum est autem cum cessassent loqui, indignatus Holofernes
          vehementer, dixit ad Achior : </ab>
        <ab xml:id="d1e341" n="2">Quoniam prophetasti nobis, dicens quod gens Israël defendatur a
          Deo suo, ut ostendam tibi quoniam non est deus nisi Nabuchodonosor,</ab>
        <ab xml:id="d1e344" n="3">cum percusserimus eos omnes, sicut hominem unum, tunc et ipse cum
          illis Assyriorum gladio interibis, et omnis Israël tecum perditione disperiet : </ab>
        <ab xml:id="d1e347" n="4">et probabis quoniam Nabuchodonosor dominus sit universae terrae : 
          tuncque gladius militiae meae transiet per latera tua, et confixus cades inter vulneratos
          Israël, et non respirabis ultra, donec extermineris cum illis.</ab>
        <ab xml:id="d1e350" n="5">Porro autem si prophetiam tuam veram existimas, non concidat
          vultus tuus: et pallor qui faciem tuam obtinet abscedat a te, si verba mea haec putas
          impleri non posse.</ab>
        <ab xml:id="d1e354" n="6">Ut autem noveris quia simul cum illis haec experieris, ecce ex
          hac hora illorum populo sociaberis, ut, dum dignas mei gladii poenas exceperint, ipse
          simul ultioni subjaceas.</ab>
        <ab xml:id="d1e357" n="7">Tunc Holofernes praecepit servis suis ut comprehenderent Achior,
          et perducerent eum in Bethuliam, et traderent eum in manus filiorum Israël.</ab>
        <ab xml:id="d1e360" n="8">Et accipientes eum servi Holofernis, profecti sunt per campestria
         : sed cum appropinquassent ad montana, exierunt contra eos fundibularii.</ab>
        <ab xml:id="d1e363" n="9">Illi autem divertentes a latere montis, ligaverunt Achior ad
          arborem manibus et pedibus, et sic vinctum restibus dimiserunt eum, et reversi sunt ad
          dominum suum.</ab>
        <ab xml:id="d1e366" n="10"> Porro filii Israël descendentes de Bethulia, venerunt ad eum : 
          quem solventes, duxerunt ad Bethuliam, atque in medium populi illum statuentes,
          percunctati sunt quid rerum esset quod illum vinctum Assyrii reliquissent.<pc
            ana="#pilcrow"/>
        </ab>
        <ab xml:id="d1e370" n="11"> In diebus illis erant illic principes Ozias filius Micha de
          tribu Simeon, et Charmi, qui et Gothoniel.</ab>
        <ab xml:id="d1e374" n="12"> In medio itaque seniorum, et in conspectu omnium, Achior dixit
          omnia quae locutus ipse fuerat ab Holoferne interrogatus: et qualiter populus Holofernis
          voluisset propter hoc verbum interficere eum,</ab>
        <ab xml:id="d1e377" n="13"> et quemadmodum ipse Holofernes iratus jusserit eum Israëlitis
          hac de causa tradi, ut dum vicerit filios Israël, tunc et ipsum Achior diversis jubeat
          interire suppliciis, propter hoc quod dixisset: Deus caeli defensor eorum est.</ab>
        <ab xml:id="d1e380" n="14"> Cumque Achior universa haec exposuisset, omnis populus cecidit
          in faciem, adorantes Dominum, et communi lamentatione et fletu unanimes preces suas Domino
          effuderunt,</ab>
        <ab xml:id="d1e383" n="15"> dicentes: Domine Deus caeli et terrae, intuere superbiam eorum,
          et respice ad nostram humilitatem, et faciem sanctorum tuorum attende, et ostende quoniam
          non derelinquis praesumentes de te: et praesumentes de se, et de sua virtute gloriantes,
          humilias.</ab>
        <ab xml:id="d1e386" n="16"> Finito itaque fletu, et per totam diem oratione populorum
          completa, consolati sunt Achior,</ab>
        <ab xml:id="d1e389" n="17"> dicentes: Deus patrum nostrorum, cujus tu virtutem praedicasti,
          ipse tibi hanc dabit vicissitudinem, ut eorum magis tu interitum videas.</ab>
        <ab xml:id="d1e393" n="18"> Cum vero Dominus Deus noster dederit hanc libertatem servis
          suis, sit et tecum Deus in medio nostri: ut sicut placuerit tibi, ita cum tuis omnibus
          converseris nobiscum.</ab>
        <ab xml:id="d1e396" n="19"> Tunc Ozias, finito consilio, suscepit eum in domum suam, et
          fecit ei coenam magnam.</ab>
        <ab xml:id="d1e399" n="20"> Et vocatis omnibus presbyteris, simul expleto jejunio
          refecerunt.</ab>
        <ab xml:id="d1e402" n="21"> Postea vero convocatus est omnis populus, et per totam noctem
          intra ecclesiam oraverunt, petentes auxilium a Deo Israël.</ab>
      </div>
      <div xml:id="d1e406" type="chap" n="7">
        <ab xml:id="d1e408" n="1">Holofernes autem altera die praecepit exercitibus suis ut
          ascenderent contra Bethuliam.</ab>
        <ab xml:id="d1e411" n="2">Erant autem pedites bellatorum centum viginti millia, et equites
          viginti duo millia, praeter praeparationes virorum illorum quos occupaverat captivitas, et
          abducti fuerant de provinciis et urbibus universae juventutis.</ab>
        <ab xml:id="d1e414" n="3">Omnes paraverunt se pariter ad pugnam contra filios Israël, et
          venerunt per crepidinem montis usque ad apicem, qui respicit super Dothain, a loco qui
          dicitur Belma usque ad Chelmon, qui est contra Esdrelon.</ab>
        <ab xml:id="d1e417" n="4">Filii autem Israël, ut viderunt multitudinem illorum,
          prostraverunt se super terram, mittentes cinerem super capita sua, unanimes orantes ut
          Deus Israël misericordiam suam ostenderet super populum suum.</ab>
        <ab xml:id="d1e420" n="5">Et assumentes arma sua bellica, sederunt per loca quae ad angusti
          itineris tramitem dirigunt inter montosa, et erant custodientes ea tota die et nocte.<pc
            ana="#pilcrow"/>
        </ab>
        <ab xml:id="d1e425" n="6">Porro Holofernes, dum circuit per gyrum, reperit quod fons qui
          influebat, aquaeductum illorum a parte australi extra civitatem dirigeret: et incidi
          praecepit aquaeductum illorum.</ab>
        <ab xml:id="d1e428" n="7">Erant tamen non longe a muris fontes, ex quibus furtim videbantur
          haurire aquam ad refocillandum potius quam ad potandum.</ab>
        <ab xml:id="d1e431" n="8">Sed filii Ammon et Moab accesserunt ad Holofernem, dicentes : 
          Filii Israël non in lancea nec in sagitta confidunt, sed montes defendunt illos, et
          muniunt illos colles in praecipitio constituti.</ab>
        <ab xml:id="d1e434" n="9">Ut ergo sine congressione pugnae possis superare eos, pone
          custodes fontium, ut non hauriant aquam ex eis, et sine gladio interficies eos, vel certe
          fatigati tradent civitatem suam, quam putant in montibus positam superari non posse.</ab>
        <ab xml:id="d1e437" n="10"> Et placuerunt verba haec coram Holoferne et coram satellitibus
          ejus, et constituit per gyrum centenarios per singulos fontes.</ab>
        <ab xml:id="d1e440" n="11"> Cumque ista custodia per dies viginti fuisset expleta,
          defecerunt cisternae et collectiones aquarum omnibus habitantibus Bethuliam, ita ut non
          esset intra civitatem unde satiarentur vel una die, quoniam ad mensuram dabatur populis
          aqua quotidie.
        </ab>
        <ab xml:id="d1e445" n="12"> Tunc ad Oziam congregati omnes viri feminaeque, juvenes et
          parvuli, omnes simul una voce</ab>
        <ab xml:id="d1e448" n="13"> dixerunt: Judicet Deus inter nos et te, quoniam fecisti in nos
          mala, nolens loqui pacifice cum Assyriis, et propter hoc vendidit nos Deus in manibus
          eorum.</ab>
        <ab xml:id="d1e451" n="14"> Et ideo non est qui adjuvet, cum prosternamur ante oculos eorum
          in siti, et perditione magna.</ab>
        <ab xml:id="d1e454" n="15"> Et nunc congregate universos qui in civitate sunt, ut sponte
          tradamus nos omnes populo Holofernis.</ab>
        <ab xml:id="d1e457" n="16"> Melius est enim ut captivi benedicamus Dominum viventes, quam
          moriamur, et simus opprobrium omni carni, cum viderimus uxores nostras et infantes nostros
          mori ante oculos nostros.</ab>
        <ab xml:id="d1e460" n="17"> Contestamur hodie caelum et terram, et Deum patrum nostrorum,
          qui ulciscitur nos secundum peccata nostra, ut jam tradatis civitatem in manu militiae
          Holofernis, et sit finis noster brevis in ore gladii, qui longior efficitur in ariditate
          sitis.</ab>
        <ab xml:id="d1e464" n="18"> Et cum haec dixissent, factus est fletus et ululatus magnus in
          ecclesia ab omnibus, et per multas horas una voce clamaverunt ad Deum, dicentes : </ab>
        <ab xml:id="d1e467" n="19"> Peccavimus cum patribus nostris: injuste egimus, iniquitatem
          fecimus.</ab>
        <ab xml:id="d1e470" n="20"> Tu, quia pius es, miserere nostri, aut in tuo flagello vindica
          iniquitates nostras, et noli tradere confitentes te populo qui ignorat te,</ab>
        <ab xml:id="d1e473" n="21"> ut non dicant inter gentes: Ubi est Deus eorum ?</ab>
        <ab xml:id="d1e476" n="22"> Et cum fatigati ex his clamoribus et his fletibus lassati
          siluissent,</ab>
        <ab xml:id="d1e479" n="23"> exsurgens Ozias infusus lacrimis, dixit: Aequo animo estote,
          fratres, et hos quinque dies expectemus a Domino misericordiam.</ab>
        <ab xml:id="d1e483" n="24"> Forsitan enim indignationem suam abscindet, et dabit gloriam
          nomini suo.</ab>
        <ab xml:id="d1e486" n="25"> Si autem transactis quinque diebus non venerit adjutorium,
          faciemus haec verba quae locuti estis.</ab>
      </div>
      <div xml:id="d1e490" type="chap" n="8">
        <ab xml:id="d1e492" n="1">Et factum est cum audisset haec verba Judith vidua, quae erat
          filia Merari filii Idox filii Joseph filii Oziae filii Elai filii Jamnor filii Gedeon
          filii Raphaim filii Achitob filii Melchiae filii Enan filii Nathaniae filii Salathiel
          filii Simeon filii Ruben,</ab>
        <ab xml:id="d1e495" n="2">et vir ejus fuit Manasses, qui mortuus est in diebus messis
          hordeaceae : </ab>
        <ab xml:id="d1e498" n="3">instabat enim super alligantes manipulos in campo, et venit
          aestus super caput ejus, et mortuus est in Bethulia civitate sua, et sepultus est illic
          cum patribus suis.</ab>
        <ab xml:id="d1e501" n="4">Erat autem Judith relicta ejus vidua jam annis tribus et mensibus
          sex.</ab>
        <ab xml:id="d1e504" n="5">Et in superioribus domus suae fecit sibi secretum cubiculum, in
          quo cum puellis suis clausa morabatur,</ab>
        <ab xml:id="d1e508" n="6">et habens super lumbos suos cilicium, jejunabat omnibus diebus
          vitae suae, praeter sabbata et neomenias et festa domus Israël.</ab>
        <ab xml:id="d1e511" n="7">Erat autem eleganti aspectu nimis, cui vir suus reliquerat
          divitias multas, et familiam copiosam, ac possessiones armentis boum, et gregibus ovium
          plenas.</ab>
        <ab xml:id="d1e514" n="8">Et erat haec in omnibus famosissima, quoniam timebat Dominum
          valde, nec erat qui loqueretur de illa verbum malum.
        </ab>
        <ab xml:id="d1e518" n="9">Haec itaque cum audisset quoniam Ozias promisisset quod transacto
          quinto die traderet civitatem, misit ad presbyteros Chabri et Charmi.</ab>
        <ab xml:id="d1e521" n="10"> Et venerunt ad illam, et dixit illis: Quod est hoc verbum, in
          quo consensit Ozias, ut tradat civitatem Assyriis si intra quinque dies non venerit vobis
          adjutorium ?</ab>
        <ab xml:id="d1e524" n="11"> et qui estis vos, qui tentatis Dominum ?</ab>
        <ab xml:id="d1e528" n="12"> non est iste sermo qui misericordiam provocet, sed potius qui
          iram excitet, et furorem accendat.</ab>
        <ab xml:id="d1e531" n="13"> Posuistis vos tempus miserationis Domini, et in arbitrium
          vestrum, diem constituistis ei.</ab>
        <ab xml:id="d1e534" n="14"> Sed quia patiens Dominus est, in hoc ipso poeniteamus, et
          indulgentiam ejus fusis lacrimis postulemus : </ab>
        <ab xml:id="d1e537" n="15"> non enim quasi homo sic Deus comminabitur, neque sicut filius
          hominis ad iracundiam inflammabitur.</ab>
        <ab xml:id="d1e540" n="16"> Et ideo humiliemus illi animas nostras, et in spiritu constituti
          humiliato, servientes illi</ab>
        <ab xml:id="d1e543" n="17"> dicamus flentes Domino, ut secundum voluntatem suam sic faciat
          nobiscum misericordiam suam: ut sicut conturbatum est cor nostrum in superbia eorum, ita
          etiam de nostra humilitate gloriemur : </ab>
        <ab xml:id="d1e547" n="18"> quoniam non sumus secuti peccata patrum nostrorum, qui
          dereliquerunt Deum suum, et adoraverunt deos alienos,</ab>
        <ab xml:id="d1e550" n="19"> pro quo scelere dati sunt in gladium, et in rapinam, et in
          confusionem inimicis suis: nos autem alterum deum nescimus praeter ipsum.</ab>
        <ab xml:id="d1e553" n="20"> Expectemus humiles consolationem ejus, et exquiret sanguinem
          nostrum de afflictionibus inimicorum nostrorum, et humiliabit omnes gentes, quaecumque
          insurgunt contra nos, et faciet illas sine honore Dominus Deus noster.</ab>
        <ab xml:id="d1e556" n="21"> Et nunc fratres, quoniam vos estis presbyteri in populo Dei, et
          ex vobis pendet anima illorum, ad eloquium vestrum corda eorum erigite, ut memores sint
          quia tentati sunt patres nostri, ut probarentur si vere colerent Deum suum.</ab>
        <ab xml:id="d1e559" n="22"> Memores esse debent quomodo pater noster Abraham tentatus est,
          et per multas tribulationes probatus, Dei amicus effectus est.</ab>
        <ab xml:id="d1e562" n="23"> Sic Isaac, sic Jacob, sic Moyses, et omnes qui placuerunt Deo,
          per multas tribulationes transierunt fideles.</ab>
        <ab xml:id="d1e566" n="24"> Illi autem qui tentationes non susceperunt cum timore Domini, et
          impatientiam suam et improperium murmurationis suae contra Dominum protulerunt,</ab>
        <ab xml:id="d1e569" n="25"> exterminati sunt ab exterminatore, et a serpentibus
          perierunt.</ab>
        <ab xml:id="d1e572" n="26"> Et nos ergo non ulciscamur nos pro his quae patimur,</ab>
        <ab xml:id="d1e575" n="27"> sed reputantes peccatis nostris haec ipsa supplicia minora esse
          flagella Domini, quibus quasi servi corripimur ad emendationem, et non ad perditionem
          nostram evenisse credamus.
        </ab>
        <ab xml:id="d1e579" n="28"> Et dixerunt illi Ozias et presbyteri: Omnia quae locuta es,
          vera sunt, et non est in sermonibus tuis ulla reprehensio.</ab>
        <ab xml:id="d1e582" n="29"> Nunc ergo ora pro nobis, quoniam mulier sancta es, et timens
          Deum.</ab>
        <ab xml:id="d1e586" n="30"> Et dixit illis Judith: Sicut quod potui loqui, Dei esse
          cognoscitis,</ab>
        <ab xml:id="d1e589" n="31"> ita quod facere disposui, probate si ex Deo est, et orate ut
          firmum faciat Deus consilium meum.</ab>
        <ab xml:id="d1e592" n="32"> Stabitis vos ad portam nocte ista, et ego exeam cum abra mea : 
          et orate, ut sicut dixistis, in diebus quinque respiciat Dominus populum suum Israël.</ab>
        <ab xml:id="d1e595" n="33"> Vos autem nolo ut scrutemini actum meum, et usque dum renuntiem
          vobis, nihil aliud fiat, nisi oratio pro me ad Dominum Deum nostrum.</ab>
        <ab xml:id="d1e598" n="34"> Et dixit ad eam Ozias princeps Juda: Vade in pace, et Dominus
          sit tecum in ultionem inimicorum nostrorum. Et revertentes abierunt.</ab>
      </div>
      <div xml:id="d1e602" type="chap" n="9">
        <ab xml:id="d1e604" n="1">Quibus ascendentibus, Judith ingressa est oratorium suum: et
          induens se cilicio, posuit cinerem super caput suum: et prosternens se Domino, clamabat
          ad Dominum, dicens : </ab>
        <ab xml:id="d1e607" n="2">Domine Deus patris mei Simeon, qui dedisti illi gladium in
          defensionem alienigenarum, qui violatores extiterunt in coinquinatione sua, et
          denudaverunt femur virginis in confusionem : </ab>
        <ab xml:id="d1e610" n="3">et dedisti mulieres illorum in praedam, et filias illorum in
          captivitatem: et omnem praedam in divisionem servis tuis, qui zelaverunt zelum tuum : 
          subveni, quaeso te, Domine Deus meus, mihi viduae.</ab>
        <ab xml:id="d1e613" n="4">Tu enim fecisti priora, et illa post illa cogitasti: et hoc
          factum est quod ipse voluisti.</ab>
        <ab xml:id="d1e616" n="5">Omnes enim viae tuae paratae sunt, et tua judicia in tua
          providentia posuisti.</ab>
        <ab xml:id="d1e620" n="6">Respice castra Assyriorum nunc, sicut tunc castra Aegyptiorum
          videre dignatus es, quando post servos tuos armati currebant, confidentes in quadrigis, et
          in equitatu suo, et in multitudine bellatorum.</ab>
        <ab xml:id="d1e623" n="7">Sed aspexisti super castra eorum, et tenebrae fatigaverunt
          eos.</ab>
        <ab xml:id="d1e626" n="8">Tenuit pedes eorum abyssus, et aquae operuerunt eos.</ab>
        <ab xml:id="d1e629" n="9">Sic fiant et isti, Domine, qui confidunt in multitudine sua, et
          in curribus suis, et in contis, et in scutis, et in sagittis suis, et in lanceis
          gloriantur,</ab>
        <ab xml:id="d1e632" n="10"> et nesciunt quia tu ipse es Deus noster, qui conteris bella ab
          initio, et Dominus nomen est tibi.</ab>
        <ab xml:id="d1e635" n="11"> Erige brachium tuum sicut ab initio, et allide virtutem illorum
          in virtute tua: cadat virtus eorum in iracundia tua, qui promittunt se violare sancta
          tua, et polluere tabernaculum nominis tui, et dejicere gladio suo cornu altaris tui.</ab>
        <ab xml:id="d1e639" n="12"> Fac, Domine, ut gladio proprio ejus superbia amputetur : </ab>
        <ab xml:id="d1e642" n="13"> capiatur laqueo oculorum suorum in me, et percuties eum ex
          labiis caritatis meae.</ab>
        <ab xml:id="d1e645" n="14"> Da mihi in animo constantiam ut contemnam illum, et virtutem, ut
          evertam illum.</ab>
        <ab xml:id="d1e648" n="15"> Erit enim hoc memoriale nominis tui, cum manus feminae dejecerit
          eum.</ab>
        <ab xml:id="d1e651" n="16"> Non enim in multitudine est virtus tua, Domine, neque in equorum
          viribus voluntas tua est, nec superbi ab initio placuerunt tibi: sed humilium et
          mansuetorum semper tibi placuit deprecatio.</ab>
        <ab xml:id="d1e654" n="17"> Deus caelorum, creator aquarum, et Dominus totius creaturae,
          exaudi me miseram deprecantem, et de tua misericordia praesumentem.</ab>
        <ab xml:id="d1e658" n="18"> Memento, Domine, testamenti tui, et da verbum in ore meo, et in
          corde meo consilium corrobora, ut domus tua in sanctificatione tua permaneat : </ab>
        <ab xml:id="d1e661" n="19"> et omnes gentes agnoscant quia tu es Deus, et non est alius
          praeter te.</ab>
      </div>
      <div xml:id="d1e665" type="chap" n="10">
        <ab xml:id="d1e667" n="1">Factum est autem, cum cessasset clamare ad Dominum, surrexit de
          loco in quo jacuerat prostrata ad Dominum.</ab>
        <ab xml:id="d1e670" n="2">Vocavitque abram suam, et descendens in domum suam, abstulit a se
          cilicium, et exuit se vestimentis viduitatis suae,</ab>
        <ab xml:id="d1e673" n="3">et lavit corpus suum, et unxit se myro optimo, et discriminavit
          crinem capitis sui, et imposuit mitram super caput suum, et induit se vestimentis
          jucunditatis suae, induitque sandalia pedibus suis, assumpsitque dextraliola, et lilia, et
          inaures, et annulos, et omnibus ornamentis suis ornavit se.</ab>
        <ab xml:id="d1e676" n="4">Cui etiam Dominus contulit splendorem: quoniam omnis ista
          compositio non ex libidine, sed ex virtute pendebat: et ideo Dominus hanc in illam
          pulchritudinem ampliavit, ut incomparabili decore omnium oculis appareret.</ab>
        <ab xml:id="d1e679" n="5">Imposuit itaque abrae suae ascoperam vini, et vas olei, et
          polentam, et palathas, et panes, et caseum, et profecta est.</ab>
        <ab xml:id="d1e683" n="6">Cumque venissent ad portam civitatis, invenerunt expectantem
          Oziam et presbyteros civitatis.</ab>
        <ab xml:id="d1e686" n="7">Qui cum vidissent eam, stupentes mirati sunt nimis pulchritudinem
          ejus.</ab>
        <ab xml:id="d1e689" n="8">Nihil tamen interrogantes eam, dimiserunt transire, dicentes : 
          Deus patrum nostrorum det tibi gratiam, et omne consilium tui cordis sua virtute
          corroboret, ut glorietur super te Jerusalem, et sit nomen tuum in numero sanctorum et
          justorum.</ab>
        <ab xml:id="d1e692" n="9">Et dixerunt hi qui illic erant omnes una voce: Fiat, fiat.</ab>
        <ab xml:id="d1e695" n="10"> Judith vero orans Dominum, transivit per portas, ipsa et abra
            ejus.
        </ab>
        <ab xml:id="d1e699" n="11"> Factum est autem cum descenderet montem, circa ortum diei,
          occurrerunt ei exploratores Assyriorum, et tenuerunt eam, dicentes: Unde venis? aut quo
          vadis ?</ab>
        <ab xml:id="d1e703" n="12"> Quae respondit: Filia sum Hebraeorum, ideo ego fugi a facie
          eorum, quoniam futurum agnovi quod dentur vobis in depraedationem, pro eo quod
          contemnentes vos, noluerunt ultro tradere seipsos ut invenirent misericordiam in conspectu
          vestro.</ab>
        <ab xml:id="d1e706" n="13"> Hac de causa cogitavi mecum, dicens: Vadam ad faciem principis
          Holofernis, ut indicem illi secreta illorum, et ostendam illi quo aditu possit obtinere
          eos, ita ut non cadat vir unus de exercitu ejus.</ab>
        <ab xml:id="d1e709" n="14"> Et cum audissent viri illi verba ejus, considerabant faciem
          ejus, et erat in oculis eorum stupor, quoniam pulchritudinem ejus mirabantur nimis.</ab>
        <ab xml:id="d1e712" n="15"> Et dixerunt ad eam: Conservasti animam tuam, eo quod tale
          reperisti consilium, ut descenderes ad dominum nostrum.</ab>
        <ab xml:id="d1e715" n="16"> Hoc autem scias, quoniam cum steteris in conspectu ejus, bene
          tibi faciet, et eris gratissima in corde ejus. Duxeruntque illam ad tabernaculum
          Holofernis, annuntiantes eam.</ab>
        <ab xml:id="d1e718" n="17"> Cumque intrasset ante faciem ejus, statim captus est in suis
          oculis Holofernes.</ab>
        <ab xml:id="d1e722" n="18"> Dixeruntque ad eum satellites ejus: Quis contemnat populum
          Hebraeorum, qui tam decoras mulieres habent, ut non pro his merito pugnare contra eos
          debeamus ?
        </ab>
        <ab xml:id="d1e726" n="19"> Videns itaque Judith Holofernem sedentem in conopeo, quod erat
          ex purpura, et auro, et smaragdo, et lapidibus pretiosis intextum,</ab>
        <ab xml:id="d1e729" n="20"> et cum in faciem ejus intendisset, adoravit eum, prosternens se
          super terram. Et elevaverunt eam servi Holofernis, jubente domino suo.</ab>
      </div>
      <div xml:id="d1e733" type="chap" n="11">
        <ab xml:id="d1e735" n="1">Tunc Holofernes dixit ei: Aequo animo esto, et noli pavere in
          corde tuo: quoniam ego numquam nocui viro qui voluit servire Nabuchodonosor regi : </ab>
        <ab xml:id="d1e738" n="2">populus autem tuus, si non contempsisset me, non levassem lanceam
          meam super eum.</ab>
        <ab xml:id="d1e741" n="3">Nunc autem dic mihi, qua ex causa recessisti ab illis, et placuit
          tibi ut venires ad nos ?</ab>
        <ab xml:id="d1e744" n="4">Et dixit illi Judith: Sume verba ancillae tuae, quoniam si
          secutus fueris verba ancillae tuae, perfectam rem faciet Dominus tecum.</ab>
        <ab xml:id="d1e747" n="5">Vivit enim Nabuchodonosor rex terrae, et vivit virtus ejus, quae
          est in te ad correptionem omnium animarum errantium: quoniam non solum homines serviunt
          illi per te, sed et bestiae agri obtemperant illi.</ab>
        <ab xml:id="d1e751" n="6">Nuntiatur enim animi tui industria universis gentibus, et
          indicatum est omni saeculo quoniam tu solus bonus et potens es in omni regno ejus: et
          disciplina tua omnibus provinciis praedicatur.</ab>
        <ab xml:id="d1e754" n="7">Nec hoc latet, quod locutus est Achior, nec illud ignoratur, quod
          ei jusseris evenire.</ab>
        <ab xml:id="d1e757" n="8">Constat enim Deum nostrum sic peccatis offensum, ut mandaverit
          per prophetas suos ad populum quod tradat eum pro peccatis suis.</ab>
        <ab xml:id="d1e760" n="9">Et quoniam sciunt se offendisse Deum suum filii Israël, tremor
          tuus super ipsos est.</ab>
        <ab xml:id="d1e763" n="10"> Insuper etiam fames invasit eos, et ab ariditate aquae jam inter
          mortuos computantur.</ab>
        <ab xml:id="d1e766" n="11"> Denique hoc ordinant, ut interficient pecora sua, et bibant
          sanguinem eorum : </ab>
        <ab xml:id="d1e770" n="12"> et sancta Domini Dei sui, quae praecepit Deus non contingi, in
          frumento, vino, et oleo, haec cogitaverunt impendere, et volunt consumere quae nec manibus
          deberent contingere: ergo quoniam haec faciunt, certum est quod in perditionem
          dabuntur.</ab>
        <ab xml:id="d1e773" n="13"> Quod ego ancilla tua cognoscens, fugi ab illis, et misit me
          Dominus haec ipsa nuntiare tibi.</ab>
        <ab xml:id="d1e776" n="14"> Ego enim ancilla tua Deum colo, etiam nunc apud te: et exiet
          ancilla tua, et orabo Deum,</ab>
        <ab xml:id="d1e779" n="15"> et dicet mihi quando eis reddat peccatum suum, et veniens
          nuntiabo tibi, ita ut ego adducam te per mediam Jerusalem, et habebis omnem populum
          Israël, sicut oves quibus non est pastor, et non latrabit vel unus canis contra te : </ab>
        <ab xml:id="d1e782" n="16"> quoniam haec mihi dicta sunt per providentiam Dei,</ab>
        <ab xml:id="d1e785" n="17"> et quoniam iratus est illis Deus, haec ipsa missa sum nuntiare
          tibi.</ab>
        <ab xml:id="d1e789" n="18"> Placuerunt autem omnia verba haec coram Holoferne, et coram
          pueris ejus, et mirabantur sapientiam ejus, et dicebant alter ad alterum : </ab>
        <ab xml:id="d1e792" n="19"> Non est talis mulier super terram in aspectu, in pulchritudine,
          et in sensu verborum.</ab>
        <ab xml:id="d1e795" n="20"> Et dixit ad illam Holofernes: Benefecit Deus, qui misit te ante
          populum, ut des illum tu in manibus nostris : </ab>
        <ab xml:id="d1e798" n="21"> et quoniam bona est promissio tua, si fecerit mihi hoc Deus
          tuus, erit et Deus meus, et tu in domo Nabuchodonosor magna eris, et nomen tuum
          nominabitur in universa terra.</ab>
      </div>
      <div xml:id="d1e803" type="chap" n="12">
        <ab xml:id="d1e805" n="1">Tunc jussit eam introire ubi repositi erant thesauri ejus, et
          jussit illic manere eam, et constituit quid daretur illi de convivio suo.</ab>
        <ab xml:id="d1e808" n="2">Cui respondit Judith, et dixit: Nunc non potero manducare ex his
          quae mihi praecipis tribui, ne veniat super me offensio: ex his autem quae mihi detuli,
          manducabo.</ab>
        <ab xml:id="d1e811" n="3">Cui Holofernes ait: Si defecerint tibi ista, quae tecum
          detulisti, quid faciemus tibi ?</ab>
        <ab xml:id="d1e814" n="4">Et dixit Judith: Vivit anima tua, domine meus, quoniam non
          expendet omnia haec ancilla tua, donec faciat Deus in manu mea haec quae cogitavi. Et
          induxerunt illam servi ejus in tabernaculum quod praeceperat.</ab>
        <ab xml:id="d1e817" n="5">Et petiit dum introiret, ut daretur ei copia nocte et ante lucem
          egrediendi foras ad orationem, et deprecandi Dominum.</ab>
        <ab xml:id="d1e821" n="6">Et praecepit cubiculariis suis ut sicut placeret illi, exiret et
          introiret ad adorandum Deum suum per triduum : </ab>
        <ab xml:id="d1e824" n="7">et exibat noctibus in vallem Bethuliae, et baptizabat se in fonte
          aquae.</ab>
        <ab xml:id="d1e827" n="8">Et ut ascendebat, orabat Dominum Deum Israël ut dirigeret viam
          ejus ad liberationem populi sui.</ab>
        <ab xml:id="d1e830" n="9">Et introiens, munda manebat in tabernaculo usque dum acciperet
          escam suam in vespere.</ab>
        <ab xml:id="d1e833" n="10"> Et factum est, in quarto die Holofernes fecit coenam servis
          suis, et dixit ad Vagao eunuchum suum: Vade, et suade Hebraeam illam ut sponte consentiat
          habitare mecum.</ab>
        <ab xml:id="d1e836" n="11"> Foedum est enim apud Assyrios, si femina irrideat virum agendo
          ut immunis ab eo transeat.
        </ab>
        <ab xml:id="d1e841" n="12"> Tunc introivit Vagao ad Judith, et dixit: Non vereatur bona
          puella introire ad dominum meum, ut honorificetur ante faciem ejus, ut manducet cum eo, et
          bibat vinum in jucunditate.</ab>
        <ab xml:id="d1e844" n="13"> Cui Judith respondit: Quae ego sum, ut contradicam domino meo
          ?</ab>
        <ab xml:id="d1e847" n="14"> omne quod erit ante oculos ejus bonum et optimum, faciam.
          Quidquid autem illi placuerit, hoc mihi erit optimum omnibus diebus vitae meae.</ab>
        <ab xml:id="d1e850" n="15"> Et surrexit, et ornavit se vestimento suo, et ingressa stetit
          ante faciem ejus.</ab>
        <ab xml:id="d1e853" n="16"> Cor autem Holofernes concussum est: erat enim ardens in
          concupiscentia ejus.</ab>
        <ab xml:id="d1e856" n="17"> Et dixit ad eam Holofernes: Bibe nunc, et accumbe in
          jucunditate, quoniam invenisti gratiam coram me.</ab>
        <ab xml:id="d1e860" n="18"> Et dixit Judith: Bibam, domine, quoniam magnificata est anima
          mea hodie prae omnibus diebus meis.</ab>
        <ab xml:id="d1e863" n="19"> Et accepit, et manducavit et bibit coram ipso ea quae paraverat
          illi ancilla ejus.</ab>
        <ab xml:id="d1e866" n="20"> Et jucundus factus est Holofernes ad eam, bibitque vinum multum
          nimis, quantum numquam biberat in vita sua.</ab>
      </div>
      <div xml:id="d1e870" type="chap" n="13">
        <ab xml:id="d1e872" n="1">Ut autem sero factum est, festinaverunt servi illius ad hospitia
          sua, et conclusit Vagao ostia cubiculi, et abiit.</ab>
        <ab xml:id="d1e875" n="2">Erant autem omnes fatigati a vino,</ab>
        <ab xml:id="d1e878" n="3">eratque Judith sola in cubiculo.</ab>
        <ab xml:id="d1e881" n="4">Porro Holofernes jacebat in lecto, nimia ebrietate sopitus.</ab>
        <ab xml:id="d1e884" n="5">Dixitque Judith puellae suae ut staret foris ante cubiculum, et
          observaret.</ab>
        <ab xml:id="d1e888" n="6">Stetitque Judith ante lectum, orans cum lacrimis, et labiorum
          motu in silentio,</ab>
        <ab xml:id="d1e891" n="7">dicens: Confirma me, Domine Deus Israël, et respice in hac hora
          ad opera manuum mearum, ut, sicut promisisti, Jerusalem civitatem tuam erigas: et hoc
          quod credens per te posse fieri cogitavi, perficiam.</ab>
        <ab xml:id="d1e894" n="8">Et cum haec dixisset, accessit ad columnam quae erat ad caput
          lectuli ejus, et pugionem ejus, qui in ea ligatus pendebat, exsolvit.</ab>
        <ab xml:id="d1e897" n="9">Cumque evaginasset illum, apprehendit comam capitis ejus, et ait
         : Confirma me, Domine Deus, in hac hora.</ab>
        <ab xml:id="d1e900" n="10"> Et percussit bis in cervicem ejus, et abscidit caput ejus, et
          abstulit conopeum ejus a columnis, et evolvit corpus ejus truncum.</ab>
        <ab xml:id="d1e903" n="11"> Et post pusillum exivit, et tradidit caput Holofernis ancillae
          suae, et jussit ut mitteret illud in peram suam.</ab>
        <ab xml:id="d1e907" n="12"> Et exierunt duae, secundum consuetudinem suam, quasi ad
          orationem, et transierunt castra, et gyrantes vallem, venerunt ad portam civitatis.</ab>
        <ab xml:id="d1e910" n="13"> Et dixit Judith a longe custodibus murorum: Aperite portas,
          quoniam nobiscum est Deus, qui fecit virtutem in Israël.
        </ab>
        <ab xml:id="d1e914" n="14"> Et factum est cum audissent viri vocem ejus, vocaverunt
          presbyteros civitatis.</ab>
        <ab xml:id="d1e917" n="15"> Et concurrerunt ad eam omnes, a minimo usque ad maximum : 
          quoniam sperabant eam jam non esse venturam.</ab>
        <ab xml:id="d1e920" n="16"> Et accendentes luminaria, congyraverunt circa eam universi : 
          illa autem ascendens in eminentiorem locum, jussit fieri silentium. Cumque omnes
          tacuissent,</ab>
        <ab xml:id="d1e923" n="17"> dixit Judith: Laudate Dominum Deum nostrum, qui non deseruit
          sperantes in se,</ab>
        <ab xml:id="d1e927" n="18"> et in me ancilla sua adimplevit misericordiam suam, quam
          promisit domui Israël: et interfecit in manu mea hostem populi sui hac nocte.</ab>
        <ab xml:id="d1e930" n="19"> Et proferens de pera caput Holofernis, ostendit illis, dicens : 
          Ecce caput Holofernis principis militiae Assyriorum, et ecce conopeum illius, in quo
          recumbebat in ebrietate sua, ubi per manum feminae percussit illum Dominus Deus
          noster.</ab>
        <ab xml:id="d1e933" n="20"> Vivit autem ipse Dominus, quoniam custodivit me angelus ejus et
          hinc euntem, et ibi commorantem, et inde huc revertentem, et non permisit me Dominus
          ancillam suam coinquinari, sed sine pollutione peccati revocavit me vobis gaudentem in
          victoria sua, in evasione mea, et in liberatione vestra.</ab>
        <ab xml:id="d1e936" n="21"> Confitemini illi omnes, quoniam bonus, quoniam in saeculum
          misericordia ejus.</ab>
        <ab xml:id="d1e939" n="22"> Universi autem adorantes Dominum, dixerunt ad eam: Benedixit te
          Dominus in virtute sua, quia per te ad nihilum redegit inimicos nostros.</ab>
        <ab xml:id="d1e942" n="23"> Porro Ozias princeps populi Israël dixit ad eam: Benedicta es
          tu, filia, a Domino Deo excelso prae omnibus mulieribus super terram.</ab>
        <ab xml:id="d1e946" n="24"> Benedictus Dominus, qui creavit caelum et terram, qui te direxit
          in vulnera capitis principis inimicorum nostrorum : </ab>
        <ab xml:id="d1e949" n="25"> quia hodie nomen tuum ita magnificavit, ut non recedat laus tua
          de ore hominum qui memores fuerint virtutis Domini in aeternum, pro quibus non pepercisti
          animae tuae propter angustias et tribulationem generis tui, sed subvenisti ruinae ante
          conspectum Dei nostri.</ab>
        <ab xml:id="d1e952" n="26"> Et dixit omnis populus: Fiat, fiat.
        </ab>
        <ab xml:id="d1e956" n="27"> Porro Achior vocatus venit, et dixit ei Judith: Deus Israël,
          cui tu testimonium dedisti quod ulciscatur se de inimicis suis, ipse caput omnium
          incredulorum incidit hac nocte in manu mea.</ab>
        <ab xml:id="d1e959" n="28"> Et ut probes quia ita est, ecce caput Holofernis, qui in
          contemptu superbiae suae Deum Israël contempsit, et tibi interitum minabatur, dicens: Cum
          captus fuerit populus Israël, gladio perforari praecipiam latera tua.</ab>
        <ab xml:id="d1e962" n="29"> Videns autem Achior caput Holofernis, angustiatus prae pavore
          cecidit in faciem suam super terram, et aestuavit anima ejus.</ab>
        <ab xml:id="d1e966" n="30"> Postea vero quam resumpto spiritu recreatus est, procidit ad
          pedes ejus, et adoravit eam, et dixit : </ab>
        <ab xml:id="d1e969" n="31"> Benedicta tu a Deo tuo in omni tabernaculo Jacob, quoniam in
          omni gente quae audierit nomen tuum, magnificabitur super te Deus Israël.</ab>
      </div>
      <div xml:id="d1e973" type="chap" n="14">
        <ab xml:id="d1e975" n="1">Dixit autem Judith ad omnem populum: Audite me, fratres : 
          suspendite caput hoc super muros nostros : </ab>
        <ab xml:id="d1e978" n="2">et erit, cum exierit sol, accipiat unusquisque arma sua, et exite
          cum impetu, non ut descendatis deorsum, sed quasi impetum facientes.</ab>
        <ab xml:id="d1e981" n="3">Tunc exploratores necesse erit ut fugiant ad principem suum
          excitandum ad pugnam.</ab>
        <ab xml:id="d1e984" n="4">Cumque duces eorum cucurrerint ad tabernaculum Holofernis, et
          invenerint eum truncum in suo sanguine volutatum, decidet super eos timor.</ab>
        <ab xml:id="d1e987" n="5">Cumque cognoveritis fugere eos, ite post illos securi, quoniam
          Dominus conteret eos sub pedibus vestris.</ab>
        <ab xml:id="d1e991" n="6">Tunc Achior, videns virtutem quam fecit Deus Israël, relicto
          gentilitatis ritu, credidit Deo, et circumcidit carnem praeputii sui, et appositus est ad
          populum Israël, et omnis successio generis ejus usque in hodiernum diem.<pc ana="#pilcrow"
          />
        </ab>
        <ab xml:id="d1e995" n="7">Mox autem ut ortus est dies, suspenderunt super muros caput
          Holofernis, accepitque unusquisque vir arma sua, et egressi sunt cum grandi strepitu et
          ululatu.</ab>
        <ab xml:id="d1e998" n="8">Quod videntes exploratores, ad tabernaculum Holofernis
          cucurrerunt.</ab>
        <ab xml:id="d1e1001" n="9">Porro hi qui in tabernaculo erant, venientes, et ante ingressum
          cubiculi perstrepentes, excitandi gratia, inquietudinem arte moliebantur, ut non ab
          excitantibus, sed a sonantibus Holofernes evigilaret.</ab>
        <ab xml:id="d1e1004" n="10"> Nullus enim audebat cubiculum virtutis Assyriorum pulsando aut
          intrando aperire.</ab>
        <ab xml:id="d1e1007" n="11"> Sed cum venissent ejus duces ac tribuni, et universi majores
          exercitus regis Assyriorum, dixerunt cubiculariis : </ab>
        <ab xml:id="d1e1011" n="12"> Intrate, et excitate illum, quoniam egressi mures de cavernis
          suis, ausi sunt provocare nos ad praelium.</ab>
        <ab xml:id="d1e1014" n="13"> Tunc ingressus Vagao cubiculum ejus, stetit ante cortinam, et
          plausum fecit manibus suis: suspicabatur enim illum cum Judith dormire.</ab>
        <ab xml:id="d1e1017" n="14"> Sed cum nullum motum jacentis sensu aurium caperet, accessit
          proximans ad cortinam, et elevans eam, vidensque cadaver absque capite Holofernis in suo
          sanguine tabefactum jacere super terram, exclamavit voce magna cum fletu, et scidit
          vestimenta sua.</ab>
        <ab xml:id="d1e1020" n="15"> Et ingressus tabernaculum Judith, non invenit eam, et exiliit
          foras ad populum,</ab>
        <ab xml:id="d1e1023" n="16"> et dixit: Una mulier hebraea fecit confusionem in domo regis
          Nabuchodonosor: ecce enim Holofernes jacet in terra, et caput ejus non est in illo.</ab>
        <ab xml:id="d1e1026" n="17"> Quod cum audissent principes virtutis Assyriorum, sciderunt
          omnes vestimenta sua, et intolerabilis timor et tremor cecidit super eos, et turbati sunt
          animi eorum valde.</ab>
        <ab xml:id="d1e1030" n="18"> Et factus est clamor incomparabilis in medio castrorum
          eorum.</ab>
      </div>
      <div xml:id="d1e1034" type="chap" n="15">
        <ab xml:id="d1e1036" n="1">Cumque omnis exercitus decollatum Holofernem audisset, fugit
          mens et consilium ab eis, et solo tremore et metu agitati, fugae praesidium sumunt,</ab>
        <ab xml:id="d1e1039" n="2">ita ut nullus loqueretur cum proximo suo, sed inclinato capite,
          relictis omnibus, evadere festinabant Hebraeos, quos armatos super se venire audiebant,
          fugientes per vias camporum et semitas collium.</ab>
        <ab xml:id="d1e1042" n="3">Videntes itaque filii Israël fugientes, secuti sunt illos.
          Descenderuntque clangentes tubis, et ululantes post ipsos.</ab>
        <ab xml:id="d1e1045" n="4">Et quoniam Assyrii non adunati, in fugam ibant praecipites : 
          filii autem Israël uno agmine persequentes debilitabant omnes quos invenire
          potuissent.</ab>
        <ab xml:id="d1e1048" n="5">Misit itaque Ozias nuntios per omnes civitates et regiones
          Israël.</ab>
        <ab xml:id="d1e1052" n="6">Omnis itaque regio, omnisque urbs electam juventutem armatam
          misit post eos, et persecuti sunt eos in ore gladii, quousque pervenirent ad extremitatem
          finium suorum.</ab>
        <ab xml:id="d1e1055" n="7">Reliqui autem qui erant in Bethulia, ingressi sunt castra
          Assyriorum, et praedam quam fugientes Assyrii reliquerant, abstulerunt, et onustati sunt
          valde.</ab>
        <ab xml:id="d1e1058" n="8">Hi vero qui victores reversi sunt ad Bethuliam, omnia quae erant
          illorum attulerunt secum, ita ut non esset numerus in pecoribus et jumentis et universis
          mobilibus eorum, ut a minimo usque ad maximum omnes divites fierent de praedationibus
            eorum.
        </ab>
        <ab xml:id="d1e1062" n="9">Joacim autem summus pontifex de Jerusalem venit in Bethuliam cum
          universis presbyteris suis ut videret Judith.</ab>
        <ab xml:id="d1e1065" n="10"> Quae cum exisset ad illum, benedixerunt eam omnes una voce,
          dicentes: Tu gloria Jerusalem ; tu laetitia Israël ; tu honorificentia populi nostri
          : </ab>
        <ab xml:id="d1e1068" n="11"> quia fecisti viriliter, et confortatum est cor tuum, eo quod
          castitatem amaveris, et post virum tuum, alterum nescieris: ideo et manus Domini
          confortavit te, et ideo eris benedicta in aeternum.</ab>
        <ab xml:id="d1e1072" n="12"> Et dixit omnis populus: Fiat, fiat.</ab>
        <ab xml:id="d1e1075" n="13"> Per dies autem triginta, vix collecta sunt spolia Assyriorum a
          populo Israël.</ab>
        <ab xml:id="d1e1078" n="14"> Porro autem universa quae Holofernis peculiaria fuisse probata
          sunt, dederunt Judith in auro, et argento, et vestibus, et gemmis, et omni supellectili : 
          et tradita sunt omnia illi a populo.</ab>
        <ab xml:id="d1e1081" n="15"> Et omnes populi gaudebant cum mulieribus, et virginibus, et
          juvenibus, in organis et citharis.</ab>
      </div>
      <div xml:id="d1e1085" type="chap" n="16">
        <ab xml:id="d1e1087" n="1">Tunc cantavit canticum hoc Domino Judith, dicens : </ab>
        <ab xml:id="d1e1090" n="2">[Incipite Domino in tympanis ;/ cantate Domino in cymbalis ;/
          modulamini illi psalmum novum : / exaltate, et invocate nomen ejus./</ab>
        <ab xml:id="d1e1093" n="3">Dominus conterens bella,/ Dominus nomen est illi./</ab>
        <ab xml:id="d1e1096" n="4">Qui posuit castra sua in medio populi sui,/ ut eriperet nos de
          manu omnium inimicorum nostrorum./</ab>
        <ab xml:id="d1e1099" n="5">Venit Assur ex montibus ab aquilone/ in multitudine fortitudinis
          suae : / cujus multitudo obturavit torrentes,/ et equi eorum cooperuerunt valles./</ab>
        <ab xml:id="d1e1103" n="6">Dixit se incensurum fines meos,/ et juvenes meos occisurum
          gladio ;/ infantes meos dare in praedam,/ et virgines in captivitatem./</ab>
        <ab xml:id="d1e1106" n="7">Dominus autem omnipotens nocuit eum,/ et tradidit eum in manus
          feminae, et confodit eum./</ab>
        <ab xml:id="d1e1109" n="8">Non enim cecidit potens eorum a juvenibus,/ nec filii Titan
          percusserunt eum,/ nec excelsi gigantes opposuerunt se illi : / sed Judith filia Merari in
          specie faciei suae dissolvit eum./</ab>
        <ab xml:id="d1e1112" n="9">Exuit enim se vestimento viduitatis,/ et induit se vestimento
          laetitiae/ in exultatione filiorum Israël./</ab>
        <ab xml:id="d1e1115" n="10"> Unxit faciem suam unguento,/ et colligavit cincinnos suos mitra
          ;/ accepit stolam novam ad decipiendum illum./</ab>
        <ab xml:id="d1e1118" n="11"> Sandalia ejus rapuerunt oculos ejus ;/ pulchritudo ejus
          captivam fecit animam ejus : / amputavit pugione cervicem ejus./</ab>
        <ab xml:id="d1e1122" n="12"> Horruerunt Persae constantiam ejus,/ et Medi audaciam
          ejus./</ab>
        <ab xml:id="d1e1125" n="13"> Tunc ululaverunt castra Assyriorum,/ quando apparuerunt humiles
          mei, arescentes in siti./</ab>
        <ab xml:id="d1e1128" n="14"> Filii puellarum compunxerunt eos,/ et sicut pueros fugientes
          occiderunt eos : / perierunt in praelio a facie Domini Dei mei./</ab>
        <ab xml:id="d1e1131" n="15"> Hymnum cantemus Domino ;/ hymnum novum cantemus Deo
          nostro./</ab>
        <ab xml:id="d1e1134" n="16"> Adonai Domine, magnus es tu,/ et praeclarus in virtute tua : /
          et quem superare nemo potest./</ab>
        <ab xml:id="d1e1137" n="17"> Tibi serviat omnis creatura tua,/ quia dixisti, et facta sunt
          ;/ misisti spiritum tuum, et creata sunt : / et non est qui resistat voci tuae./</ab>
        <ab xml:id="d1e1141" n="18"> Montes a fundamentis movebuntur cum aquis ;/ petrae, sicut
          cera, liquescent ante faciem tuam./</ab>
        <ab xml:id="d1e1144" n="19"> Qui autem timent te,/ magni erunt apud te per omnia./</ab>
        <ab xml:id="d1e1147" n="20"> Vae genti insurgenti super genus meum : / Dominus enim
          omnipotens vindicabit in eis ;/ in die judicii visitabit illos./</ab>
        <ab xml:id="d1e1150" n="21"> Dabit enim ignem et vermes in carnes eorum,/ ut urantur et
          sentiant usque in sempiternum.]
        </ab>
        <ab xml:id="d1e1154" n="22"> Et factum est post haec, omnis populus post victoriam venit in
          Jerusalem adorare Dominum: et mox ut purificati sunt, obtulerunt omnes holocausta, et
          vota, et repromissiones suas.</ab>
        <ab xml:id="d1e1157" n="23"> Porro Judith universa vasa bellica Holofernis, quae dedit illi
          populus, et conopeum quod ipsa sustulerat de cubili ipsius, obtulit in anathema
          oblivionis.</ab>
        <ab xml:id="d1e1161" n="24"> Erat autem populus jucundus secundum faciem sanctorum: et per
          tres menses gaudium hujus victoriae celebratum est cum Judith.</ab>
        <ab xml:id="d1e1164" n="25"> Post dies autem illos, unusquisque rediit in domum suam: et
          Judith magna facta est in Bethulia, et praeclarior erat universae terrae Israël.</ab>
        <ab xml:id="d1e1167" n="26"> Erat enim virtuti castitas adjuncta, ita ut non cognosceret
          virum omnibus diebus vitae suae, ex quo defunctus est Manasses vir ejus.</ab>
        <ab xml:id="d1e1170" n="27"> Erat autem, diebus festis, procedens cum magna gloria.</ab>
        <ab xml:id="d1e1173" n="28"> Mansit autem in domo viri sui annos centum quinque, et dimisit
          abram suam liberam: et defuncta est ac sepulta cum viro suo in Bethulia.</ab>
        <ab xml:id="d1e1176" n="29"> Luxitque illam omnis populus diebus septem.</ab>
        <ab xml:id="d1e1180" n="30"> In omni autem spatio vitae ejus non fuit qui perturbaret
          Israël, et post mortem ejus annis multis.</ab>
        <ab xml:id="d1e1183" n="31"> Dies autem victoriae hujus festivitatis ab Hebraeis in numero
          sanctorum dierum accipitur, et colitur a Judaeis ex illo tempore usque in praesentem
          diem.</ab>
      </div>


    </body>
  </text>
</TEI>
