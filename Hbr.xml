<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Hebraeos</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Multifariam, multisque modis olim Deus loquens patribus in
          prophetis : </ab>
        <ab xml:id="d1e36" n="2">novissime, diebus istis locutus est nobis in Filio, quem
          constituit haeredem universorum, per quem fecit et saecula : </ab>
        <ab xml:id="d1e39" n="3">qui cum sit splendor gloriae, et figura substantiae ejus,
          portansque omnia verbo virtutis suae, purgationem peccatorum faciens, sedet ad dexteram
          majestatis in excelsis : </ab>
        <ab xml:id="d1e42" n="4">tanto melior angelis effectus, quanto differentius prae illis
          nomen haereditavit.</ab>
        <ab xml:id="d1e45" n="5">Cui enim dixit aliquando angelorum: Filius meus es tu, ego hodie
          genui te? Et rursum: Ego ero illi in patrem, et ipse erit mihi in filium ?</ab>
        <ab xml:id="d1e49" n="6">Et cum iterum introducit primogenitum in orbem terrae, dicit: Et
          adorent eum omnes angeli Dei.</ab>
        <ab xml:id="d1e52" n="7">Et ad angelos quidem dicit: Qui facit angelos suos spiritus, et
          ministros suos flammam ignis.</ab>
        <ab xml:id="d1e55" n="8">Ad Filium autem: Thronus tuus Deus in saeculum saeculi: virga
          aequitatis, virga regni tui.</ab>
        <ab xml:id="d1e58" n="9">Dilexisti justitiam, et odisti iniquitatem: propterea unxit te
          Deus, Deus tuus, oleo exultationis prae participibus tuis.</ab>
        <ab xml:id="d1e61" n="10"> Et: Tu in principio, Domine, terram fundasti: et opera manuum
          tuarum sunt caeli.</ab>
        <ab xml:id="d1e64" n="11"> Ipsi peribunt, tu autem permanebis, et omnes ut vestimentum
          veterascent : </ab>
        <ab xml:id="d1e68" n="12"> et velut amictum mutabis eos, et mutabuntur: tu autem idem ipse
          es, et anni tui non deficient.</ab>
        <ab xml:id="d1e71" n="13"> Ad quem autem angelorum dixit aliquando: Sede a dextris meis,
          quoadusque ponam inimicos tuos scabellum pedum tuorum ?</ab>
        <ab xml:id="d1e74" n="14"> Nonne omnes sunt administratorii spiritus, in ministerium missi
          propter eos, qui haereditatem capient salutis ?</ab>
      </div>
      <div xml:id="d1e78" type="chap" n="2">
        <ab xml:id="d1e80" n="1">Propterea abundantius oportet observare nos ea quae audivimus, ne
          forte pereffluamus.</ab>
        <ab xml:id="d1e83" n="2">Si enim qui per angelos dictus est sermo, factus est firmus, et
          omnis praevaricatio, et inobedientia accepit justam mercedis retributionem : </ab>
        <ab xml:id="d1e86" n="3">quomodo nos effugiemus si tantam neglexerimus salutem? quae cum
          initium accepisset enarrari per Dominum ab eis, qui audierunt, in nos confirmata est,</ab>
        <ab xml:id="d1e89" n="4">contestante Deo signis et portentis, et variis virtutibus, et
          Spiritus Sancti distributionibus secundum suam voluntatem.</ab>
        <ab xml:id="d1e92" n="5">Non enim angelis subjecit Deus orbem terrae futurum, de quo
          loquimur.</ab>
        <ab xml:id="d1e96" n="6">Testatus est autem in quodam loco quis, dicens: Quid est homo
          quod memor es ejus, aut filius hominis quoniam visitas eum ?</ab>
        <ab xml:id="d1e99" n="7">Minuisti eum paulo minus ab angelis: gloria et honore coronasti
          eum: et constituisti eum super opera manuum tuarum.</ab>
        <ab xml:id="d1e102" n="8">Omnia subjecisti sub pedibus ejus. In eo enim quod omnia ei
          subjecit, nihil dimisit non subjectum ei. Nunc autem necdum videmus omnia subjecta
          ei.</ab>
        <ab xml:id="d1e105" n="9">Eum autem, qui modico quam angeli minoratus est, videmus Jesum
          propter passionem mortis, gloria et honore coronatum: ut, gratia Dei, pro omnibus
          gustaret mortem.
        </ab>
        <ab xml:id="d1e109" n="10"> Decebat enim eum, propter quem omnia, et per quem omnia, qui
          multos filios in gloriam adduxerat, auctorem salutis eorum per passionem consummare.</ab>
        <ab xml:id="d1e112" n="11"> Qui enim sanctificat, et qui sanctificantur, ex uno omnes.
          Propter quam causam non confunditur fratres eos vocare, dicens : </ab>
        <ab xml:id="d1e116" n="12"> Nuntiabo nomen tuum fratribus meis: in medio ecclesiae laudabo
          te.</ab>
        <ab xml:id="d1e119" n="13"> Et iterum: Ego ero fidens in eum. Et iterum: Ecce ego, et
          pueri mei, quos dedit mihi Deus.</ab>
        <ab xml:id="d1e122" n="14"> Quia ergo pueri communicaverunt carni, et sanguini, et ipse
          similiter participavit eisdem: ut per mortem destrueret eum qui habebat mortis imperium,
          id est, diabolum : </ab>
        <ab xml:id="d1e125" n="15"> et liberaret eos qui timore mortis per totam vitam obnoxii erant
          servituti.</ab>
        <ab xml:id="d1e128" n="16"> Nusquam enim angelos apprehendit, sed semen Abrahae
          apprehendit.</ab>
        <ab xml:id="d1e131" n="17"> Unde debuit per omnia fratribus similari, ut misericors fieret,
          et fidelis pontifex ad Deum, ut repropitiaret delicta populi.</ab>
        <ab xml:id="d1e135" n="18"> In eo enim, in quo passus est ipse et tentatus, potens est et
          eis, qui tentantur, auxiliari.</ab>
      </div>
      <div xml:id="d1e139" type="chap" n="3">
        <ab xml:id="d1e141" n="1">Unde, fratres sancti, vocationis caelestis participes,
          considerate Apostolum, et pontificem confessionis nostrae Jesum : </ab>
        <ab xml:id="d1e144" n="2">qui fidelis est ei, qui fecit illum, sicut et Moyses in omni domo
          ejus.</ab>
        <ab xml:id="d1e147" n="3">Amplioris enim gloriae iste prae Moyse dignus est habitus, quanto
          ampliorem honorem habet domus, qui fabricavit illam.</ab>
        <ab xml:id="d1e150" n="4">Omnis namque domus fabricatur ab aliquo: qui autem omnia
          creavit, Deus est.</ab>
        <ab xml:id="d1e153" n="5">Et Moyses quidem fidelis erat in tota domo ejus tamquam famulus,
          in testimonium eorum, quae dicenda erant : </ab>
        <ab xml:id="d1e157" n="6">Christus vero tamquam filius in domo sua: quae domus sumus nos,
          si fiduciam, et gloriam spei usque ad finem, firmam retineamus.
        </ab>
        <ab xml:id="d1e161" n="7">Quapropter sicut dicit Spiritus Sanctus: Hodie si vocem ejus
          audieritis,</ab>
        <ab xml:id="d1e164" n="8">nolite obdurare corda vestra, sicut in exacerbatione secundum
          diem tentationis in deserto,</ab>
        <ab xml:id="d1e167" n="9">ubi tentaverunt me patres vestri: probaverunt, et viderunt opera
          mea</ab>
        <ab xml:id="d1e170" n="10"> quadraginta annis: propter quod infensus fui generationi huic,
          et dixi: Semper errant corde. Ipsi autem non cognoverunt vias meas,</ab>
        <ab xml:id="d1e173" n="11"> sicut juravi in ira mea: Si introibunt in requiem meam.</ab>
        <ab xml:id="d1e177" n="12"> Videte fratres, ne forte sit in aliquo vestrum cor malum
          incredulitatis, discedendi a Deo vivo : </ab>
        <ab xml:id="d1e180" n="13"> sed adhortamini vosmetipsos per singulos dies, donec hodie
          cognominatur, ut non obduretur quis ex vobis fallacia peccati.</ab>
        <ab xml:id="d1e183" n="14"> Participes enim Christi effecti sumus, si tamen initium
          substantiae ejus usque ad finem firmum retineamus.</ab>
        <ab xml:id="d1e186" n="15"> Dum dicitur: Hodie si vocem ejus audieritis, nolite obdurare
          corda vestra, quemadmodum in illa exacerbatione.</ab>
        <ab xml:id="d1e189" n="16"> Quidam enim audientes exacerbaverunt: sed non universi qui
          profecti sunt ex Aegypto per Moysen.</ab>
        <ab xml:id="d1e192" n="17"> Quibus autem infensus est quadraginta annis? nonne illis qui
          peccaverunt, quorum cadavera prostrata sunt in deserto ?</ab>
        <ab xml:id="d1e196" n="18"> Quibus autem juravit non introire in requiem ipsius, nisi illis
          qui increduli fuerunt ?</ab>
        <ab xml:id="d1e199" n="19"> Et videmus, quia non potuerunt introire propter
          incredulitatem.</ab>
      </div>
      <div xml:id="d1e203" type="chap" n="4">
        <ab xml:id="d1e205" n="1">Timeamus ergo ne forte relicta pollicitatione introÃ«undi in
          requiem ejus, existimetur aliquis ex vobis deesse.</ab>
        <ab xml:id="d1e208" n="2">Etenim et nobis nuntiatum est, quemadmodum et illis: sed non
          profuit illis sermo auditus, non admistus fidei ex iis quae audierunt.</ab>
        <ab xml:id="d1e211" n="3">Ingrediemur enim in requiem, qui credidimus: quemadmodum dixit : 
          Sicut juravi in ira mea: Si introibunt in requiem meam: et quidem operibus ab
          institutione mundi perfectis.</ab>
        <ab xml:id="d1e214" n="4">Dixit enim in quodam loco de die septima sic: Et requievit Deus
          die septima ab omnibus operibus suis.</ab>
        <ab xml:id="d1e217" n="5">Et in isto rursum: Si introibunt in requiem meam.</ab>
        <ab xml:id="d1e221" n="6">Quoniam ergo superest introire quosdam in illam, et ii, quibus
          prioribus annuntiatum est, non introierunt propter incredulitatem : </ab>
        <ab xml:id="d1e224" n="7">iterum terminat diem quemdam, Hodie, in David dicendo, post
          tantum temporis, sicut supra dictum est: Hodie si vocem ejus audieritis, nolite obdurare
          corda vestra.</ab>
        <ab xml:id="d1e227" n="8">Nam si eis Jesus requiem praestitisset, numquam de alia
          loqueretur, posthac, die.</ab>
        <ab xml:id="d1e230" n="9">Itaque relinquitur sabbatismus populo Dei.</ab>
        <ab xml:id="d1e233" n="10"> Qui enim ingressus est in requiem ejus, etiam ipse requievit ab
          operibus suis, sicut a suis Deus.</ab>
        <ab xml:id="d1e236" n="11"> Festinemus ergo ingredi in illam requiem: ut ne in idipsum quis
          incidat incredulitatis exemplum.</ab>
        <ab xml:id="d1e240" n="12"> Vivus est enim sermo Dei, et efficax et penetrabilior omni
          gladio ancipiti: et pertingens usque ad divisionem animae ac spiritus: compagum quoque
          ac medullarum, et discretor cogitationum et intentionum cordis.</ab>
        <ab xml:id="d1e243" n="13"> Et non est ulla creatura invisibilis in conspectu ejus: omnia
          autem nuda et aperta sunt oculis ejus, ad quem nobis sermo.
        </ab>
        <ab xml:id="d1e247" n="14"> Habentes ergo pontificem magnum qui penetravit caelos, Jesum
          Filium Dei, teneamus confessionem.</ab>
        <ab xml:id="d1e250" n="15"> Non enim habemus pontificem qui non possit compati
          infirmitatibus nostris: tentatum autem per omnia pro similitudine absque peccato.</ab>
        <ab xml:id="d1e253" n="16"> Adeamus ergo cum fiducia ad thronum gratiae: ut misericordiam
          consequamur, et gratiam inveniamus in auxilio opportuno.</ab>
      </div>
      <div xml:id="d1e257" type="chap" n="5">
        <ab xml:id="d1e259" n="1">Omnis namque pontifex ex hominibus assumptus, pro hominibus
          constituitur in iis quae sunt ad Deum, ut offerat dona, et sacrificia pro peccatis : </ab>
        <ab xml:id="d1e262" n="2">qui condolere possit iis qui ignorant et errant: quoniam et ipse
          circumdatus est infirmitate : </ab>
        <ab xml:id="d1e265" n="3">et propterea debet, quemadmodum pro populo, ita etiam et pro
          semetipso offerre pro peccatis.</ab>
        <ab xml:id="d1e268" n="4">Nec quisquam sumit sibi honorem, sed qui vocatur a Deo, tamquam
          Aaron.</ab>
        <ab xml:id="d1e271" n="5">Sic et Christus non semetipsum clarificavit ut pontifex fieret : 
          sed qui locutus est ad eum: Filius meus es tu, ego hodie genui te.</ab>
        <ab xml:id="d1e275" n="6">Quemadmodum et in alio loco dicit: Tu es sacerdos in aeternum,
          secundum ordinem Melchisedech.</ab>
        <ab xml:id="d1e278" n="7">Qui in diebus carnis suae preces, supplicationesque ad eum qui
          possit illum salvum facere a morte cum clamore valido, et lacrimis offerens, exauditus est
          pro sua reverentia.</ab>
        <ab xml:id="d1e281" n="8">Et quidem cum esset Filius Dei, didicit ex iis, quae passus est,
          obedientiam : </ab>
        <ab xml:id="d1e284" n="9">et consummatus, factus est omnibus obtemperantibus sibi, causa
          salutis aeternae,</ab>
        <ab xml:id="d1e287" n="10"> appellatus a Deo pontifex juxta ordinem Melchisedech.<pc
            ana="#pilcrow"/>
        </ab>
        <ab xml:id="d1e291" n="11"> De quo nobis grandis sermo, et ininterpretabilis ad dicendum : 
          quoniam imbecilles facti estis ad audiendum.</ab>
        <ab xml:id="d1e295" n="12"> Etenim cum deberetis magistri esse propter tempus, rursum
          indigetis ut vos doceamini quae sint elementa exordii sermonum Dei: et facti estis quibus
          lacte opus sit, non solido cibo.</ab>
        <ab xml:id="d1e298" n="13"> Omnis enim, qui lactis est particeps, expers est sermonis
          justitiae: parvulus enim est.</ab>
        <ab xml:id="d1e301" n="14"> Perfectorum autem est solidus cibus: eorum, qui pro
          consuetudine exercitatos habent sensus ad discretionem boni ac mali.</ab>
      </div>
      <div xml:id="d1e306" type="chap" n="6">
        <ab xml:id="d1e308" n="1">Quapropter intermittentes inchoationis Christi sermonem, ad
          perfectiora feramur, non rursum jacientes fundamentum poenitentiae ab operibus mortuis, et
          fidei ad Deum,</ab>
        <ab xml:id="d1e311" n="2">baptismatum doctrinae, impositionis quoque manuum, ac
          resurrectionis mortuorum, et judicii aeterni.</ab>
        <ab xml:id="d1e314" n="3">Et hoc faciemus, si quidem permiserit Deus.
        </ab>
        <ab xml:id="d1e318" n="4">Impossibile est enim eos qui semel sunt illuminati, gustaverunt
          etiam donum caeleste, et participes facti sunt Spiritus Sancti,</ab>
        <ab xml:id="d1e321" n="5">gustaverunt nihilominus bonum Dei verbum, virtutesque saeculi
          venturi,</ab>
        <ab xml:id="d1e325" n="6">et prolapsi sunt ; rursus renovari ad poenitentiam, rursum
          crucifigentes sibimetipsis Filium Dei, et ostentui habentes.</ab>
        <ab xml:id="d1e328" n="7">Terra enim saepe venientem super se bibens imbrem, et generans
          herbam opportunam illis, a quibus colitur, accipit benedictionem a Deo : </ab>
        <ab xml:id="d1e331" n="8">proferens autem spinas ac tribulos, reproba est, et maledicto
          proxima: cujus consummatio in combustionem.
        </ab>
        <ab xml:id="d1e335" n="9">Confidimus autem de vobis dilectissimi meliora, et viciniora
          saluti: tametsi ita loquimur.</ab>
        <ab xml:id="d1e338" n="10"> Non enim injustus Deus, ut obliviscatur operis vestri, et
          dilectionis, quam ostendistis in nomine ipsius, qui ministrastis sanctis, et
          ministratis.</ab>
        <ab xml:id="d1e341" n="11"> Cupimus autem unumquemque vestrum eamdem ostentare
          sollicitudinem ad expletionem spei usque in finem : </ab>
        <ab xml:id="d1e345" n="12"> ut non segnes efficiamini, verum imitatores eorum, qui fide, et
          patientia haereditabunt promissiones.</ab>
        <ab xml:id="d1e348" n="13"> Abrahae namque promittens Deus, quoniam neminem habuit, per quem
          juraret, majorem, juravit per semetipsum,</ab>
        <ab xml:id="d1e351" n="14"> dicens: Nisi benedicens benedicam te, et multiplicans
          multiplicabo te.</ab>
        <ab xml:id="d1e354" n="15"> Et sic longanimiter ferens, adeptus est repromissionem.</ab>
        <ab xml:id="d1e357" n="16"> Homines enim per majorem sui jurant: et omnis controversiae
          eorum finis, ad confirmationem, est juramentum.</ab>
        <ab xml:id="d1e360" n="17"> In quo abundantius volens Deus ostendere pollicitationis
          haeredibus, immobilitatem consilii sui, interposuit jusjurandum : </ab>
        <ab xml:id="d1e364" n="18"> ut per duas res immobiles, quibus impossibile est mentiri Deum,
          fortissimum solatium habeamus, qui confugimus ad tenendam propositam spem,</ab>
        <ab xml:id="d1e367" n="19"> quam sicut anchoram habemus animae tutam ac firmam, et
          incedentem usque ad interiora velaminis,</ab>
        <ab xml:id="d1e370" n="20"> ubi praecursor pro nobis introivit Jesus, secundum ordinem
          Melchisedech pontifex factus in aeternum.</ab>
      </div>
      <div xml:id="d1e374" type="chap" n="7">
        <ab xml:id="d1e376" n="1">Hic enim Melchisedech, rex Salem, sacerdos Dei summi, qui
          obviavit Abrahae regresso a caede regum, et benedixit ei : </ab>
        <ab xml:id="d1e379" n="2">cui et decimas omnium divisit Abraham: primum quidem qui
          interpretatur rex justitiae: deinde autem et rex Salem, quod est, rex pacis,</ab>
        <ab xml:id="d1e382" n="3">sine patre, sine matre, sine genealogia, neque initium dierum,
          neque finem vitae habens, assimilatus autem Filio Dei, manet sacerdos in perpetuum.<pc
            ana="#pilcrow"/>
        </ab>
        <ab xml:id="d1e386" n="4">Intuemini autem quantus sit hic, cui et decimas dedit de
          praecipuis Abraham patriarcha.</ab>
        <ab xml:id="d1e389" n="5">Et quidem de filiis Levi sacerdotium accipientes, mandatum habent
          decimas sumere a populo secundum legem, id est, a fratribus suis: quamquam et ipsi
          exierint de lumbis Abrahae.</ab>
        <ab xml:id="d1e393" n="6">Cujus autem generatio non annumeratur in eis, decimas sumpsit ab
          Abraham, et hunc, qui habebat repromissiones, benedixit.</ab>
        <ab xml:id="d1e396" n="7">Sine ulla autem contradictione, quod minus est, a meliore
          benedicitur.</ab>
        <ab xml:id="d1e399" n="8">Et hic quidem, decimas morientes homines accipiunt: ibi autem
          contestatur, quia vivit.</ab>
        <ab xml:id="d1e402" n="9">Et (ut ita dictum sit) per Abraham, et Levi, qui decimas accepit,
          decimatus est : </ab>
        <ab xml:id="d1e405" n="10"> adhuc enim in lumbis patris erat, quando obviavit ei
            Melchisedech.
        </ab>
        <ab xml:id="d1e409" n="11"> Si ergo consummatio per sacerdotium Leviticum erat (populus enim
          sub ipso legem accepit) quid adhuc necessarium fuit secundum ordinem Melchisedech, alium
          surgere sacerdotem, et non secundum ordinem Aaron dici ?</ab>
        <ab xml:id="d1e413" n="12"> Translato enim sacerdotio, necesse est ut et legis translatio
          fiat.</ab>
        <ab xml:id="d1e416" n="13"> In quo enim haec dicuntur, de alia tribu est, de qua nullus
          altari praesto fuit.</ab>
        <ab xml:id="d1e419" n="14"> Manifestum est enim quod ex Juda ortus sit Dominus noster: in
          qua tribu nihil de sacerdotibus Moyses locutus est.</ab>
        <ab xml:id="d1e422" n="15"> Et amplius adhuc manifestum est: si secundum similitudinem
          Melchisedech exsurgat alius sacerdos,</ab>
        <ab xml:id="d1e425" n="16"> qui non secundum legem mandati carnalis factus est, sed secundum
          virtutem vitae insolubilis.</ab>
        <ab xml:id="d1e428" n="17"> Contestatur enim: Quoniam tu es sacerdos in aeternum, secundum
          ordinem Melchisedech.</ab>
        <ab xml:id="d1e432" n="18"> Reprobatio quidem fit praecedentis mandati, propter infirmitatem
          ejus, et inutilitatem : </ab>
        <ab xml:id="d1e435" n="19"> nihil enim ad perfectum adduxit lex: introductio vero melioris
          spei, per quam proximamus ad Deum.</ab>
        <ab xml:id="d1e438" n="20"> Et quantum est non sine jurejurando (alii quidem sine
          jurejurando sacerdotes facti sunt,</ab>
        <ab xml:id="d1e441" n="21"> hic autem cum jurejurando per eum, qui dixit ad illum: Juravit
          Dominus, et non poenitebit eum: tu es sacerdos in aeternum) : </ab>
        <ab xml:id="d1e444" n="22"> in tantum melioris testamenti sponsor factus est Jesus.</ab>
        <ab xml:id="d1e447" n="23"> Et alii quidem plures facti sunt sacerdotes, idcirco quod morte
          prohiberentur permanere : </ab>
        <ab xml:id="d1e451" n="24"> hic autem eo quod maneat in aeternum, sempiternum habet
          sacerdotium.</ab>
        <ab xml:id="d1e454" n="25"> Unde et salvare in perpetuum potest accedentes per semetipsum ad
          Deum: semper vivens ad interpellandum pro nobis.</ab>
        <ab xml:id="d1e457" n="26"> Talis enim decebat ut nobis esset pontifex, sanctus, innocens,
          impollutus, segregatus a peccatoribus, et excelsior caelis factus : </ab>
        <ab xml:id="d1e460" n="27"> qui non habet necessitatem quotidie, quemadmodum sacerdotes,
          prius pro suis delictis hostias offerre, deinde pro populi: hoc enim fecit semel, seipsum
          offerendo.</ab>
        <ab xml:id="d1e463" n="28"> Lex enim homines constituit sacerdotes infirmitatem habentes : 
          sermo autem jurisjurandi, qui post legem est, Filium in aeternum perfectum.</ab>
      </div>
      <div xml:id="d1e467" type="chap" n="8">
        <ab xml:id="d1e469" n="1">Capitulum autem super ea quae dicuntur: Talem habemus
          pontificem, qui consedit in dextera sedis magnitudinis in caelis,</ab>
        <ab xml:id="d1e472" n="2">sanctorum minister, et tabernaculi veri, quod fixit Dominus, et
          non homo.</ab>
        <ab xml:id="d1e475" n="3">Omnis enim pontifex ad offerendum munera, et hostias constituitur
         : unde necesse est et hunc habere aliquid, quod offerat.</ab>
        <ab xml:id="d1e478" n="4">Si ergo esset super terram, nec esset sacerdos: cum essent qui
          offerent secundum legem munera,</ab>
        <ab xml:id="d1e481" n="5">qui exemplari, et umbrae deserviunt caelestium. Sicut responsum
          est Moysi, cum consummaret tabernaculum: Vide (inquit) omnia facito secundum exemplar,
          quod tibi ostensum est in monte.</ab>
        <ab xml:id="d1e485" n="6">Nunc autem melius sortitus est ministerium, quanto et melioris
          testamenti mediator est, quod in melioribus repromissionibus sancitum est.</ab>
        <ab xml:id="d1e488" n="7">Nam si illud prius culpa vacasset, non utique secundi locus
          inquireretur.</ab>
        <ab xml:id="d1e491" n="8">Vituperans enim eos dicit: Ecce dies venient, dicit Dominus: et
          consummabo super domum IsraÃ«l, et super domum Juda, testamentum novum,</ab>
        <ab xml:id="d1e494" n="9">non secundum testamentum quod feci patribus eorum in die qua
          apprehendi manum eorum ut educerem illos de terra Aegypti: quoniam ipsi non permanserunt
          in testamento meo: et ego neglexi eos, dicit Dominus.</ab>
        <ab xml:id="d1e497" n="10"> Quia hoc est testamentum quod disponam domui IsraÃ«l post dies
          illos, dicit Dominus: dando leges meas in mentem eorum, et in corde eorum superscribam
          eas: et ero eis in Deum, et ipsi erunt mihi in populum : </ab>
        <ab xml:id="d1e500" n="11"> et non docebit unusquisque proximum suum, et unusquisque fratrem
          suum, dicens: Cognosce Dominum: quoniam omnes scient me a minore usque ad majorem eorum
          : </ab>
        <ab xml:id="d1e504" n="12"> quia propitius ero iniquitatibus eorum, et peccatorum eorum jam
          non memorabor.</ab>
        <ab xml:id="d1e507" n="13"> Dicendo autem novum: veteravit prius. Quod autem antiquatur, et
          senescit, prope interitum est.</ab>
      </div>
      <div xml:id="d1e511" type="chap" n="9">
        <ab xml:id="d1e513" n="1">Habuit quidem et prius justificationes culturae, et Sanctum
          saeculare.</ab>
        <ab xml:id="d1e516" n="2">Tabernaculum enim factum est primum, in quo erant candelabra, et
          mensa, et propositio panum, quae dicitur Sancta.</ab>
        <ab xml:id="d1e519" n="3">Post velamentum autem secundum, tabernaculum, quod dicitur Sancta
          sanctorum : </ab>
        <ab xml:id="d1e522" n="4">aureum habens thuribulum, et arcam testamenti circumtectam ex
          omni parte auro, in qua urna aurea habens manna, et virga Aaron, quae fronduerat, et
          tabulae testamenti,</ab>
        <ab xml:id="d1e525" n="5">superque eam erant cherubim gloriae obumbrantia propitiatorium : 
          de quibus non est modo dicendum per singula.</ab>
        <ab xml:id="d1e529" n="6">His vero ita compositis, in priori quidem tabernaculo semper
          introibant sacerdotes, sacrificiorum officia consummantes : </ab>
        <ab xml:id="d1e532" n="7">in secundo autem semel in anno solus pontifex non sine sanguine,
          quem offert pro sua et populi ignorantia : </ab>
        <ab xml:id="d1e535" n="8">hoc significante Spiritu Sancto, nondum propalatam esse sanctorum
          viam, adhuc priore tabernaculo habente statum : </ab>
        <ab xml:id="d1e538" n="9">quae parabola est temporis instantis: juxta quam munera, et
          hostiae offeruntur, quae non possunt juxta conscientiam perfectum facere servientem,
          solummodo in cibis, et in potibus,</ab>
        <ab xml:id="d1e541" n="10"> et variis baptismatibus, et justitiis carnis usque ad tempus
          correctionis impositis.
        </ab>
        <ab xml:id="d1e545" n="11"> Christus autem assistens pontifex futurorum bonorum, per amplius
          et perfectius tabernaculum, non manufactum, id est, non hujus creationis : </ab>
        <ab xml:id="d1e549" n="12"> neque per sanguinem hircorum aut vitulorum, sed per proprium
          sanguinem introivit semel in Sancta, aeterna redemptione inventa.</ab>
        <ab xml:id="d1e552" n="13"> Si enim sanguis hircorum et taurorum, et cinis vitulae aspersus
          inquinatos sanctificat ad emundationem carnis : </ab>
        <ab xml:id="d1e555" n="14"> quanto magis sanguis Christi, qui per Spiritum Sanctum
          semetipsum obtulit immaculatum Deo, emundabit conscientiam nostram ab operibus mortuis, ad
          serviendum Deo viventi ?
        </ab>
        <ab xml:id="d1e559" n="15"> Et ideo novi testamenti mediator est: ut morte intercedente, in
          redemptionem earum praevaricationum, quae erant sub priori testamento, repromissionem
          accipiant qui vocati sunt aeternae haereditatis.</ab>
        <ab xml:id="d1e562" n="16"> Ubi enim testamentum est, mors necesse est intercedat
          testatoris.</ab>
        <ab xml:id="d1e565" n="17"> Testamentum enim in mortuis confirmatum est: alioquin nondum
          valet, dum vivit qui testatus est.</ab>
        <ab xml:id="d1e569" n="18"> Unde nec primum quidem sine sanguine dedicatum est.</ab>
        <ab xml:id="d1e572" n="19"> Lecto enim omni mandato legis a Moyse universo populo, accipiens
          sanguinem vitulorum et hircorum cum aqua, et lana coccinea, et hyssopo, ipsum quoque
          librum, et omnem populum aspersit,</ab>
        <ab xml:id="d1e575" n="20"> dicens: Hic sanguis testamenti, quod mandavit ad vos Deus.</ab>
        <ab xml:id="d1e578" n="21"> Etiam tabernaculum et omnia vasa ministerii sanguine similiter
          aspersit.</ab>
        <ab xml:id="d1e581" n="22"> Et omnia pene in sanguine secundum legem mundantur: et sine
          sanguinis effusione non fit remissio.</ab>
        <ab xml:id="d1e584" n="23"> Necesse est ergo exemplaria quidem caelestium his mundari: ipsa
          autem caelestia melioribus hostiis quam istis.</ab>
        <ab xml:id="d1e588" n="24"> Non enim in manufacta Sancta Jesus introivit exemplaria verorum
         : sed in ipsum caelum, ut appareat nunc vultui Dei pro nobis : </ab>
        <ab xml:id="d1e591" n="25"> neque ut saepe offerat semetipsum, quemadmodum pontifex intrat
          in Sancta per singulos annos in sanguine alieno : </ab>
        <ab xml:id="d1e594" n="26"> alioquin oportebat eum frequenter pati ab origine mundi: nunc
          autem semel in consummatione saeculorum, ad destitutionem peccati, per hostiam suam
          apparuit.</ab>
        <ab xml:id="d1e597" n="27"> Et quemadmodum statutum est hominibus semel mori, post hoc autem
          judicium : </ab>
        <ab xml:id="d1e600" n="28"> sic et Christus semel oblatus est ad multorum exhaurienda
          peccata: secundo sine peccato apparebit exspectantibus se, in salutem.</ab>
      </div>
      <div xml:id="d1e604" type="chap" n="10">
        <ab xml:id="d1e606" n="1">Umbram enim habens lex futurorum bonorum, non ipsam imaginem
          rerum: per singulos annos, eisdem ipsis hostiis quas offerunt indesinenter, numquam
          potest accedentes perfectos facere : </ab>
        <ab xml:id="d1e609" n="2">alioquin cessassent offerri: ideo quod nullam haberent ultra
          conscientiam peccati, cultores semel mundati : </ab>
        <ab xml:id="d1e612" n="3">sed in ipsis commemoratio peccatorum per singulos annos fit.</ab>
        <ab xml:id="d1e615" n="4">Impossibile enim est sanguine taurorum et hircorum auferri
          peccata.</ab>
        <ab xml:id="d1e618" n="5">Ideo ingrediens mundum dicit: Hostiam et oblationem noluisti : 
          corpus autem aptasti mihi : </ab>
        <ab xml:id="d1e622" n="6">holocautomata pro peccato non tibi placuerunt.</ab>
        <ab xml:id="d1e625" n="7">Tunc dixi: Ecce venio: in capite libri scriptum est de me: Ut
          faciam, Deus, voluntatem tuam.</ab>
        <ab xml:id="d1e628" n="8">Superius dicens: Quia hostias, et oblationes, et holocautomata
          pro peccato noluisti, nec placita sunt tibi, quae secundum legem offeruntur,</ab>
        <ab xml:id="d1e631" n="9">tunc dixi: Ecce venio, ut faciam, Deus, voluntatem tuam: aufert
          primum, ut sequens statuat.</ab>
        <ab xml:id="d1e634" n="10"> In qua voluntate sanctificati sumus per oblationem corporis Jesu
          Christi semel.</ab>
        <ab xml:id="d1e637" n="11"> Et omnis quidem sacerdos praesto est quotidie ministrans, et
          easdem saepe offerens hostias, quae numquam possunt auferre peccata : </ab>
        <ab xml:id="d1e641" n="12"> hic autem unam pro peccatis offerens hostiam, in sempiternum
          sedet in dextera Dei,</ab>
        <ab xml:id="d1e644" n="13"> de cetero exspectans donec ponantur inimici ejus scabellum pedum
          ejus.</ab>
        <ab xml:id="d1e647" n="14"> Una enim oblatione, consummavit in sempiternum
          sanctificatos.</ab>
        <ab xml:id="d1e650" n="15"> Contestatur autem nos et Spiritus Sanctus. Postquam enim dixit
          : </ab>
        <ab xml:id="d1e653" n="16"> Hoc autem testamentum, quod testabor ad illos post dies illos,
          dicit Dominus, dando leges meas in cordibus eorum, et in mentibus eorum superscribam eas
          : </ab>
        <ab xml:id="d1e656" n="17"> et peccatorum, et iniquitatum eorum jam non recordabor
          amplius.</ab>
        <ab xml:id="d1e660" n="18"> Ubi autem horum remissio: jam non est oblatio pro peccato.<pc
            ana="#pilcrow"/>
        </ab>
        <ab xml:id="d1e664" n="19"> Habentes itaque, fratres, fiduciam in introitu sanctorum in
          sanguine Christi,</ab>
        <ab xml:id="d1e667" n="20"> quam initiavit nobis viam novam, et viventem per velamen, id
          est, carnem suam,</ab>
        <ab xml:id="d1e670" n="21"> et sacerdotem magnum super domum Dei : </ab>
        <ab xml:id="d1e673" n="22"> accedamus cum vero corde in plenitudine fidei, aspersi corda a
          conscientia mala, et abluti corpus aqua munda,</ab>
        <ab xml:id="d1e676" n="23"> teneamus spei nostrae confessionem indeclinabilem (fidelis enim
          est qui repromisit),</ab>
        <ab xml:id="d1e680" n="24"> et consideremus invicem in provocationem caritatis, et bonorum
          operum : </ab>
        <ab xml:id="d1e683" n="25"> non deserentes collectionem nostram, sicut consuetudinis est
          quibusdam, sed consolantes, et tanto magis quanto videritis appropinquantem diem.</ab>
        <ab xml:id="d1e686" n="26"> Voluntarie enim peccantibus nobis post acceptam notitiam
          veritatis, jam non relinquitur pro peccatis hostia,</ab>
        <ab xml:id="d1e689" n="27"> terribilis autem quaedam exspectatio judicii, et ignis
          aemulatio, quae consumptura est adversarios.</ab>
        <ab xml:id="d1e692" n="28"> Irritam quis faciens legem Moysi, sine ulla miseratione duobus
          vel tribus testibus moritur : </ab>
        <ab xml:id="d1e695" n="29"> quanto magis putatis deteriora mereri supplicia qui Filium Dei
          conculcaverit, et sanguinem testamenti pollutum duxerit, in quo sanctificatus est, et
          spiritui gratiae contumeliam fecerit ?</ab>
        <ab xml:id="d1e699" n="30"> Scimus enim qui dixit: Mihi vindicta, et ego retribuam. Et
          iterum: Quia judicabit Dominus populum suum.</ab>
        <ab xml:id="d1e702" n="31"> Horrendum est incidere in manus Dei viventis.</ab>
        <ab xml:id="d1e705" n="32"> Rememoramini autem pristinos dies, in quibus illuminati, magnum
          certamen sustinuistis passionum : </ab>
        <ab xml:id="d1e708" n="33"> et in altero quidem opprobriis et tribulationibus spectaculum
          facti: in altero autem socii taliter conversantium effecti.</ab>
        <ab xml:id="d1e711" n="34"> Nam et vinctis compassi estis, et rapinam bonorum vestrorum cum
          gaudio suscepistis, cognoscentes vos habere meliorem et manentem substantiam.</ab>
        <ab xml:id="d1e714" n="35"> Nolite itaque amittere confidentiam vestram, quae magnam habet
          remunerationem.</ab>
        <ab xml:id="d1e718" n="36"> Patientia enim vobis necessaria est: ut voluntatem Dei
          facientes, reportetis promissionem.</ab>
        <ab xml:id="d1e721" n="37"> Adhuc enim modicum aliquantulum, qui venturus est, veniet, et
          non tardabit.</ab>
        <ab xml:id="d1e724" n="38"> Justus autem meus ex fide vivit: quod si subtraxerit se, non
          placebit animae meae.</ab>
        <ab xml:id="d1e727" n="39"> Nos autem non sumus subtractionis filii in perditionem, sed
          fidei in acquisitionem animae.</ab>
      </div>
      <div xml:id="d1e731" type="chap" n="11">
        <ab xml:id="d1e733" n="1">Est autem fides sperandarum substantia rerum, argumentum non
          apparentium.</ab>
        <ab xml:id="d1e736" n="2">In hac enim testimonium consecuti sunt senes.</ab>
        <ab xml:id="d1e739" n="3">Fide intelligimus aptata esse saecula verbo Dei: ut ex
          invisibilibus visibilia fierent.
        </ab>
        <ab xml:id="d1e743" n="4">Fide plurimam hostiam Abel, quam Cain, obtulit Deo, per quam
          testimonium consecutus est esse justus, testimonium perhibente muneribus ejus Deo, et per
          illam defunctus adhuc loquitur.</ab>
        <ab xml:id="d1e746" n="5">Fide Henoch translatus est ne videret mortem, et non
          inveniebatur, quia transtulit illum Deus: ante translationem enim testimonium habuit
          placuisse Deo.</ab>
        <ab xml:id="d1e750" n="6">Sine fide autem impossibile est placere Deo. Credere enim oportet
          accedentem ad Deum quia est, et inquirentibus se remunerator sit.</ab>
        <ab xml:id="d1e753" n="7">Fide NoÃ« responso accepto de iis quae adhuc non videbantur,
          metuens aptavit arcam in salutem domus suae, per quam damnavit mundum: et justitiae, quae
          per fidem est, haeres est institutus.
        </ab>
        <ab xml:id="d1e757" n="8">Fide qui vocatur Abraham obedivit in locum exire, quem accepturus
          erat in haereditatem: et exiit, nesciens quo iret.</ab>
        <ab xml:id="d1e760" n="9">Fide demoratus est in terra repromissionis, tamquam in aliena, in
          casulis habitando cum Isaac et Jacob cohaeredibus repromissionis ejusdem.</ab>
        <ab xml:id="d1e763" n="10"> Exspectabat enim fundamenta habentem civitatem: cujus artifex
          et conditor Deus.</ab>
        <ab xml:id="d1e766" n="11"> Fide et ipsa Sara sterilis virtutem in conceptionem seminis
          accepit, etiam praeter tempus aetatis: quoniam fidelem credidit esse eum qui
          repromiserat.</ab>
        <ab xml:id="d1e770" n="12"> Propter quod et ab uno orti sunt (et hoc emortuo) tamquam sidera
          caeli in multitudinem, et sicut arena, quae est ad oram maris, innumerabilis.</ab>
        <ab xml:id="d1e773" n="13"> Juxta fidem defuncti sunt omnes isti, non acceptis
          repromissionibus, sed a longe eas aspicientes, et salutantes, et confitentes quia
          peregrini et hospites sunt super terram.</ab>
        <ab xml:id="d1e776" n="14"> Qui enim haec dicunt, significant se patriam inquirere.</ab>
        <ab xml:id="d1e779" n="15"> Et si quidem ipsius meminissent de qua exierunt, habebant utique
          tempus revertendi : </ab>
        <ab xml:id="d1e782" n="16"> nunc autem meliorem appetunt, id est, caelestem. Ideo non
          confunditur Deus vocari Deus eorum: paravit enim illis civitatem.</ab>
        <ab xml:id="d1e785" n="17"> Fide obtulit Abraham Isaac, cum tentaretur, et unigenitum
          offerebat, qui susceperat repromissiones : </ab>
        <ab xml:id="d1e789" n="18"> ad quem dictum est: Quia in Isaac vocabitur tibi semen : </ab>
        <ab xml:id="d1e792" n="19"> arbitrans quia et a mortuis suscitare potens est Deus: unde eum
          et in parabolam accepit.</ab>
        <ab xml:id="d1e795" n="20"> Fide et de futuris benedixit Isaac Jacob et Esau.</ab>
        <ab xml:id="d1e798" n="21"> Fide Jacob, moriens, singulos filiorum Joseph benedixit: et
          adoravit fastigium virgae ejus.</ab>
        <ab xml:id="d1e801" n="22"> Fide Joseph, moriens, de profectione filiorum IsraÃ«l memoratus
          est, et de ossibus suis mandavit.
        </ab>
        <ab xml:id="d1e805" n="23"> Fide Moyses, natus, occultatus est mensibus tribus a parentibus
          suis, eo quod vidissent elegantem infantem, et non timuerunt regis edictum.</ab>
        <ab xml:id="d1e809" n="24"> Fide Moyses grandis factus negavit se esse filium filiae
          Pharaonis,</ab>
        <ab xml:id="d1e812" n="25"> magis eligens affligi cum populo Dei, quam temporalis peccati
          habere jucunditatem,</ab>
        <ab xml:id="d1e815" n="26"> majores divitias aestimans thesauro Aegyptiorum, improperium
          Christi: aspiciebat enim in remunerationem.</ab>
        <ab xml:id="d1e818" n="27"> Fide reliquit Aegyptum, non veritus animositatem regis : 
          invisibilem enim tamquam videns sustinuit.</ab>
        <ab xml:id="d1e821" n="28"> Fide celebravit Pascha, et sanguinis effusionem: ne qui
          vastabat primitiva, tangeret eos.</ab>
        <ab xml:id="d1e824" n="29"> Fide transierunt mare Rubrum tamquam per aridam terram: quod
          experti Aegyptii, devorati sunt.
        </ab>
        <ab xml:id="d1e829" n="30"> Fide muri Jericho corruerunt, circuitu dierum septem.</ab>
        <ab xml:id="d1e832" n="31"> Fide Rahab meretrix non periit cum incredulis, excipiens
          exploratores cum pace.</ab>
        <ab xml:id="d1e835" n="32"> Et quid adhuc dicam? deficiet enim me tempus enarrantem de
          Gedeon, Barac, Samson, Jephte, David, Samuel, et prophetis : </ab>
        <ab xml:id="d1e838" n="33"> qui per fidem vicerunt regna, operati sunt justitiam, adepti
          sunt repromissiones, obturaverunt ora leonum,</ab>
        <ab xml:id="d1e841" n="34"> extinxerunt impetum ignis, effugerunt aciem gladii, convaluerunt
          de infirmitate, fortes facti sunt in bello, castra verterunt exterorum : </ab>
        <ab xml:id="d1e844" n="35"> acceperunt mulieres de resurrectione mortuos suos: alii autem
          distenti sunt non suscipientes redemptionem ut meliorem invenirent resurrectionem.</ab>
        <ab xml:id="d1e848" n="36"> Alii vero ludibria, et verbera experti, insuper et vincula, et
          carceres : </ab>
        <ab xml:id="d1e851" n="37"> lapidati sunt, secti sunt, tentati sunt, in occisione gladii
          mortui sunt, circuierunt in melotis, in pellibus caprinis, egentes, angustiati, afflicti
          : </ab>
        <ab xml:id="d1e854" n="38"> quibus dignus non erat mundus: in solitudinibus errantes, in
          montibus, in speluncis, et in cavernis terrae.</ab>
        <ab xml:id="d1e857" n="39"> Et hi omnes testimonio fidei probati, non acceperunt
          repromissionem,</ab>
        <ab xml:id="d1e860" n="40"> Deo pro nobis melius aliquid providente, ut non sine nobis
          consummarentur.</ab>
      </div>
      <div xml:id="d1e865" type="chap" n="12">
        <ab xml:id="d1e867" n="1">Ideoque et nos tantam habentes impositam nubem testium,
          deponentes omne pondus, et circumstans nos peccatum, per patientiam curramus ad propositum
          nobis certamen : </ab>
        <ab xml:id="d1e870" n="2">aspicientes in auctorem fidei, et consummatorem Jesum, qui
          proposito sibi gaudio sustinuit crucem, confusione contempta, atque in dextera sedis Dei
          sedet.</ab>
        <ab xml:id="d1e873" n="3">Recogitate enim eum qui talem sustinuit a peccatoribus adversum
          semetipsum contradictionem: ut ne fatigemini, animis vestris deficientes.</ab>
        <ab xml:id="d1e876" n="4">Nondum enim usque ad sanguinem restitistis, adversus peccatum
          repugnantes : </ab>
        <ab xml:id="d1e879" n="5">et obliti estis consolationis, quae vobis tamquam filiis
          loquitur, dicens: Fili mi, noli negligere disciplinam Domini: neque fatigeris dum ab eo
          argueris.</ab>
        <ab xml:id="d1e883" n="6">Quem enim diligit Dominus, castigat: flagellat autem omnem
          filium, quem recipit.</ab>
        <ab xml:id="d1e886" n="7">In disciplina perseverate. Tamquam filiis vobis offert se Deus : 
          quis enim filius, quem non corripit pater ?</ab>
        <ab xml:id="d1e889" n="8">quod si extra disciplinam estis, cujus participes facti sunt
          omnes: ergo adulteri, et non filii estis.</ab>
        <ab xml:id="d1e892" n="9">Deinde patres quidem carnis nostrae, eruditores habuimus, et
          reverebamur eos, non multo magis obtemperabimus Patri spirituum, et vivemus ?</ab>
        <ab xml:id="d1e895" n="10"> Et illi quidem in tempore paucorum dierum, secundum voluntatem
          suam erudiebant nos: hic autem ad id quod utile est in recipiendo sanctificationem
          ejus.</ab>
        <ab xml:id="d1e898" n="11"> Omnis autem disciplina in praesenti quidem videtur non esse
          gaudii, sed moeroris: postea autem fructum pacatissimum exercitatis per eam, reddet
          justitiae.</ab>
        <ab xml:id="d1e902" n="12"> Propter quod remissas manus, et soluta genua erigite,</ab>
        <ab xml:id="d1e905" n="13"> et gressus rectos facite pedibus vestris: ut non claudicans
          quis erret, magis autem sanetur.
        </ab>
        <ab xml:id="d1e909" n="14"> Pacem sequimini cum omnibus, et sanctimoniam, sine qua nemo
          videbit Deum : </ab>
        <ab xml:id="d1e912" n="15"> contemplantes nequis desit gratiae Dei: ne qua radix
          amaritudinis sursum germinans impediat, et per illam inquinentur multi.</ab>
        <ab xml:id="d1e915" n="16"> Ne quis fornicator, aut profanus ut Esau: qui propter unam
          escam vendidit primitiva sua : </ab>
        <ab xml:id="d1e918" n="17"> scitote enim quoniam et postea cupiens haereditare
          benedictionem, reprobatus est: non enim invenit poenitentiae locum, quamquam cum lacrimis
          inquisisset eam.</ab>
        <ab xml:id="d1e922" n="18"> Non enim accessistis ad tractabilem montem, et accensibilem
          ignem, et turbinem, et caliginem, et procellam,</ab>
        <ab xml:id="d1e925" n="19"> et tubae sonum, et vocem verborum, quam qui audierunt,
          excusaverunt se, ne eis fieret verbum.</ab>
        <ab xml:id="d1e928" n="20"> Non enim portabant quod dicebatur: Et si bestia tetigerit
          montem, lapidabitur.</ab>
        <ab xml:id="d1e931" n="21"> Et ita terribile erat quod videbatur. Moyses dixit: Exterritus
          sum, et tremebundus.</ab>
        <ab xml:id="d1e934" n="22"> Sed accessistis ad Sion montem, et civitatem Dei viventis,
          Jerusalem caelestem, et multorum millium angelorum frequentiam,</ab>
        <ab xml:id="d1e937" n="23"> et ecclesiam primitivorum, qui conscripti sunt in caelis, et
          judicem omnium Deum, et spiritus justorum perfectorum,</ab>
        <ab xml:id="d1e941" n="24"> et testamenti novi mediatorem Jesum, et sanguinis aspersionem
          melius loquentem quam Abel.</ab>
        <ab xml:id="d1e944" n="25"> Videte ne recusetis loquentem. Si enim illi non effugerunt,
          recusantes eum, qui super terram loquebatur: multo magis nos, qui de caelis loquentem
          nobis avertimus.</ab>
        <ab xml:id="d1e947" n="26"> Cujus vox movit terram tunc: nunc autem repromittit, dicens : 
          Adhuc semel, et ego movebo non solum terram, sed et caelum.</ab>
        <ab xml:id="d1e950" n="27"> Quod autem, Adhuc semel, dicit: declarat mobilium translationem
          tamquam factorum, ut maneant ea quae sunt immobilia.</ab>
        <ab xml:id="d1e953" n="28"> Itaque regnum immobile suscipientes, habemus gratiam: per quam
          serviamus placentes Deo, cum metu et reverentia.</ab>
        <ab xml:id="d1e956" n="29"> Etenim Deus noster ignis consumens est.</ab>
      </div>
      <div xml:id="d1e960" type="chap" n="13">
        <ab xml:id="d1e962" n="1">Caritas fraternitatis maneat in vobis,</ab>
        <ab xml:id="d1e965" n="2">et hospitalitatem nolite oblivisci: per hanc enim latuerunt
          quidam, angelis hospitio receptis.</ab>
        <ab xml:id="d1e968" n="3">Mementote vinctorum, tamquam simul vincti: et laborantium,
          tamquam et ipsi in corpore morantes.</ab>
        <ab xml:id="d1e971" n="4">Honorabile connubium in omnibus, et thorus immaculatus.
          Fornicatores enim, et adulteros judicabit Deus.</ab>
        <ab xml:id="d1e974" n="5">Sint mores sine avaritia, contenti praesentibus: ipse enim dixit
         : Non te deseram, neque derelinquam : </ab>
        <ab xml:id="d1e978" n="6">ita ut confidenter dicamus: Dominus mihi adjutor: non timebo
          quid faciat mihi homo.</ab>
        <ab xml:id="d1e981" n="7">Mementote praepositorum vestrorum, qui vobis locuti sunt verbum
          Dei: quorum intuentes exitum conversationis, imitamini fidem.</ab>
        <ab xml:id="d1e984" n="8">Jesus Christus heri, et hodie: ipse et in saecula.</ab>
        <ab xml:id="d1e987" n="9">Doctrinis variis et peregrinis nolite abduci. Optimum est enim
          gratia stabilire cor, non escis: quae non profuerunt ambulantibus in eis.</ab>
        <ab xml:id="d1e990" n="10"> Habemus altare, de quo edere non habent potestatem, qui
          tabernaculo deserviunt.</ab>
        <ab xml:id="d1e993" n="11"> Quorum enim animalium infertur sanguis pro peccato in Sancta per
          pontificem, horum corpora cremantur extra castra.</ab>
        <ab xml:id="d1e997" n="12"> Propter quod et Jesus, ut sanctificaret per suum sanguinem
          populum, extra portam passus est.</ab>
        <ab xml:id="d1e1000" n="13"> Exeamus igitur ad eum extra castra, improperium ejus
          portantes.</ab>
        <ab xml:id="d1e1003" n="14"> Non enim habemus hic manentem civitatem, sed futuram
          inquirimus.</ab>
        <ab xml:id="d1e1006" n="15"> Per ipsum ergo offeramus hostiam laudis semper Deo, id est,
          fructum labiorum confitentium nomini ejus.</ab>
        <ab xml:id="d1e1009" n="16"> Beneficentiae autem et communionis nolite oblivisci: talibus
          enim hostiis promeretur Deus.</ab>
        <ab xml:id="d1e1012" n="17"> Obedite praepositis vestris, et subjacete eis. Ipsi enim
          pervigilant quasi rationem pro animabus vestris reddituri, ut cum gaudio hoc faciant, et
          non gementes: hoc enim non expedit vobis.
        </ab>
        <ab xml:id="d1e1017" n="18"> Orate pro nobis: confidimus enim quia bonam conscientiam
          habemus in omnibus bene volentes conversari.</ab>
        <ab xml:id="d1e1020" n="19"> Amplius autem deprecor vos hoc facere, quo celerius restituar
          vobis.</ab>
        <ab xml:id="d1e1023" n="20"> Deus autem pacis, qui eduxit de mortuis pastorem magnum ovium,
          in sanguine testamenti aeterni, Dominum nostrum Jesum Christum,</ab>
        <ab xml:id="d1e1026" n="21"> aptet vos in omni bono, ut faciatis ejus voluntatem: faciens
          in vobis quod placeat coram se per Jesum Christum: cui est gloria in saecula saeculorum.
          Amen.</ab>
        <ab xml:id="d1e1029" n="22"> Rogo autem vos fratres, ut sufferatis verbum solatii. Etenim
          perpaucis scripsi vobis.</ab>
        <ab xml:id="d1e1032" n="23"> Cognoscite fratrem nostrum Timotheum dimissum: cum quo (si
          celerius venerit) videbo vos.</ab>
        <ab xml:id="d1e1036" n="24"> Salutate omnes praepositos vestros, et omnes sanctos. Salutant
          vos de Italia fratres.</ab>
        <ab xml:id="d1e1039" n="25"> Gratia cum omnibus vobis. Amen.</ab>
      </div>


    </body>
  </text>
</TEI>
