<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Numeri</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Locutusque est Dominus ad Moysen in deserto Sinai in tabernaculo
          foederis, prima die mensis secundi, anno altero egressionis eorum ex Aegypto, dicens
          :</ab>
        <ab xml:id="d1e36" n="2"> Tollite summam universae congregationis filiorum Israël per
          cognationes et domos suas, et nomina singulorum, quidquid sexus est masculini</ab>
        <ab xml:id="d1e39" n="3"> a vigesimo anno et supra, omnium virorum fortium ex Israël, et
          numerabitis eos per turmas suas, tu et Aaron.</ab>
        <ab xml:id="d1e42" n="4"> Eruntque vobiscum principes tribuum ac domorum in cognationibus
          suis,</ab>
        <ab xml:id="d1e45" n="5"> quorum ista sunt nomina : de Ruben, Elisur, filius Sedeur ;</ab>
        <ab xml:id="d1e49" n="6"> de Simeon, Salamiel filius Surisaddai ;</ab>
        <ab xml:id="d1e52" n="7"> de Juda, Nahasson filius Aminadab ;</ab>
        <ab xml:id="d1e55" n="8"> de Issachar, Nathanaël filius Suar ;</ab>
        <ab xml:id="d1e58" n="9"> de Zabulon, Eliab filius Helon ;</ab>
        <ab xml:id="d1e61" n="10"> filiorum autem Joseph, de Ephraim, Elisama filius Ammiud ; de
          Manasse, Gamaliel filius Phadassur ;</ab>
        <ab xml:id="d1e64" n="11"> de Benjamin, Abidan filius Gedeonis ;</ab>
        <ab xml:id="d1e68" n="12"> de Dan, Ahiezer filius Ammisaddai ;</ab>
        <ab xml:id="d1e71" n="13"> de Aser, Phegiel filius Ochran ;</ab>
        <ab xml:id="d1e74" n="14"> de Gad, Eliasaph filius Duel ;</ab>
        <ab xml:id="d1e77" n="15"> de Nephthali, Ahira filius Enan.</ab>
        <ab xml:id="d1e80" n="16"> Hi nobilissimi principes multitudinis per tribus et cognationes
          suas, et capita exercitus Israël,</ab>
        <ab xml:id="d1e83" n="17"> quos tulerunt Moyses et Aaron cum omni vulgi multitudine :</ab>
        <ab xml:id="d1e87" n="18"> et congregaverunt primo die mensis secundi, recensentes eos per
          cognationes, et domos, ac familias, et capita, et nomina singulorum a vigesimo anno et
          supra,</ab>
        <ab xml:id="d1e90" n="19"> sicut praeceperat Dominus Moysi. Numeratique sunt in deserto
            Sinai.<pc ana="#pilcrow"/>
        </ab>
        <ab xml:id="d1e94" n="20"> De Ruben primogenito Israëlis per generationes et familias ac
          domos suas, et nomina capitum singulorum, omne quod sexus est masculini a vigesimo anno et
          supra, procedentium ad bellum,</ab>
        <ab xml:id="d1e97" n="21"> quadraginta sex millia quingenti.</ab>
        <ab xml:id="d1e100" n="22"> De filiis Simeon per generationes et familias ac domos
          cognationum suarum recensiti sunt per nomina et capita singulorum, omne quod sexus est
          masculini a vigesimo anno et supra, procedentium ad bellum,</ab>
        <ab xml:id="d1e103" n="23"> quinquaginta novem millia trecenti.</ab>
        <ab xml:id="d1e107" n="24"> De filiis Gad per generationes et familias ac domos cognationum
          suarum recensiti sunt per nomina singulorum a viginti annis et supra, omnes qui ad bella
          procederent,</ab>
        <ab xml:id="d1e110" n="25"> quadraginta quinque millia sexcenti quinquaginta.</ab>
        <ab xml:id="d1e113" n="26"> De filiis Juda per generationes et familias ac domos cognationum
          suarum, per nomina singulorum a vigesimo anno et supra, omnes qui poterant ad bella
          procedere,</ab>
        <ab xml:id="d1e116" n="27"> recensiti sunt septuaginta quatuor millia sexcenti.</ab>
        <ab xml:id="d1e119" n="28"> De filiis Issachar, per generationes et familias ac domos
          cognationum suarum, per nomina singulorum a vigesimo anno et supra, omnes qui ad bella
          procederent,</ab>
        <ab xml:id="d1e122" n="29"> recensiti sunt quinquaginta quatuor millia quadringenti.</ab>
        <ab xml:id="d1e126" n="30"> De filiis Zabulon per generationes et familias ac domos
          cognationum suarum recensiti sunt per nomina singulorum a vigesimo anno et supra, omnes
          qui poterant ad bella procedere,</ab>
        <ab xml:id="d1e129" n="31"> quinquaginta septem millia quadringenti.</ab>
        <ab xml:id="d1e132" n="32"> De filiis Joseph, filiorum Ephraim per generationes et familias
          ac domos cognationum suarum recensiti sunt per nomina singulorum a vigesimo anno et supra,
          omnes qui poterant ad bella procedere,</ab>
        <ab xml:id="d1e135" n="33"> quadraginta millia quingenti.</ab>
        <ab xml:id="d1e138" n="34"> Porro filiorum Manasse per generationes et familias ac domos
          cognationum suarum recensiti sunt per nomina singulorum a viginti annis et supra, omnes
          qui poterant ad bella procedere,</ab>
        <ab xml:id="d1e141" n="35"> triginta duo millia ducenti.</ab>
        <ab xml:id="d1e145" n="36"> De filiis Benjamin per generationes et familias ac domos
          cognationum suarum recensiti sunt nominibus singulorum a vigesimo anno et supra, omnes qui
          poterant ad bella procedere,</ab>
        <ab xml:id="d1e148" n="37"> triginta quinque millia quadringenti.</ab>
        <ab xml:id="d1e151" n="38"> De filiis Dan per generationes et familias ac domos cognationum
          suarum recensiti sunt nominibus singulorum a vigesimo anno et supra, omnes qui poterant ad
          bella procedere,</ab>
        <ab xml:id="d1e154" n="39"> sexaginta duo millia septingenti.</ab>
        <ab xml:id="d1e157" n="40"> De filiis Aser per generationes et familias ac domos cognationum
          suarum recensiti sunt per nomina singulorum a vigesimo anno et supra, omnes qui poterant
          ad bella procedere,</ab>
        <ab xml:id="d1e160" n="41"> quadraginta millia et mille quingenti.</ab>
        <ab xml:id="d1e164" n="42"> De filiis Nephthali per generationes et familias ac domos
          cognationum suarum recensiti sunt nominibus singulorum a vigesimo anno et supra, omnes qui
          poterant ad bella procedere,</ab>
        <ab xml:id="d1e167" n="43"> quinquaginta tria millia quadringenti.<pc ana="#pilcrow"/>
        </ab>
        <ab xml:id="d1e171" n="44"> Hi sunt, quos numeraverunt Moyses et Aaron, et duodecim
          principes Israël, singulos per domos cognationum suarum.</ab>
        <ab xml:id="d1e174" n="45"> Fueruntque omnis numerus filiorum Israël per domos et familias
          suas a vigesimo anno et supra, qui poterant ad bella procedere,</ab>
        <ab xml:id="d1e177" n="46"> sexcenta tria millia virorum quingenti quinquaginta.<pc
            ana="#pilcrow"/>
        </ab>
        <ab xml:id="d1e181" n="47"> Levitae autem in tribu familiarum suarum non sunt numerati cum
          eis.</ab>
        <ab xml:id="d1e185" n="48"> Locutusque est Dominus ad Moysen, dicens :</ab>
        <ab xml:id="d1e188" n="49"> Tribum Levi noli numerare, neque pones summam eorum cum filiis
          Israël :</ab>
        <ab xml:id="d1e191" n="50"> sed constitue eos super tabernaculum testimonii et cuncta vasa
          ejus, et quidquid ad caeremonias pertinet. Ipsi portabunt tabernaculum et omnia utensilia
          ejus : et erunt in ministerio, ac per gyrum tabernaculi metabuntur.</ab>
        <ab xml:id="d1e194" n="51"> Cum proficiscendum fuerit, deponent Levitae tabernaculum ; cum
          castrametandum, erigent. Quisquis externorum accesserit, occidetur.</ab>
        <ab xml:id="d1e197" n="52"> Metabuntur autem castra filii Israël unusquisque per turmas et
          cuneos atque exercitum suum.</ab>
        <ab xml:id="d1e200" n="53"> Porro Levitae per gyrum tabernaculi figent tentoria, ne fiat
          indignatio super multitudinem filiorum Israël, et excubabunt in custodiis tabernaculi
          testimonii.</ab>
        <ab xml:id="d1e204" n="54"> Fecerunt ergo filii Israël juxta omnia quae praeceperat Dominus
          Moysi.</ab>
      </div>
      <div xml:id="d1e208" type="chap" n="2">
        <ab xml:id="d1e210" n="1"> Locutusque est Dominus ad Moysen et Aaron, dicens :</ab>
        <ab xml:id="d1e213" n="2"> Singuli per turmas, signa, atque vexilla, et domos cognationum
          suarum, castrametabuntur filii Israël, per gyrum tabernaculi foederis.</ab>
        <ab xml:id="d1e216" n="3"> Ad orientem Judas figet tentoria per turmas exercitus sui :
          eritque princeps filiorum ejus Nahasson filius Aminadab.</ab>
        <ab xml:id="d1e219" n="4"> Et omnis de stirpe ejus summa pugnantium, septuaginta quatuor
          millia sexcenti.</ab>
        <ab xml:id="d1e222" n="5"> Juxta eum castrametati sunt de tribu Issachar, quorum princeps
          fuit Nathanaël filius Suar.</ab>
        <ab xml:id="d1e226" n="6"> Et omnis numerus pugnatorum ejus quinquaginta quatuor millia
          quadringenti.</ab>
        <ab xml:id="d1e229" n="7"> In tribu Zabulon princeps fuit Eliab filius Helon.</ab>
        <ab xml:id="d1e232" n="8"> Omnis de stirpe ejus exercitus pugnatorum, quinquaginta septem
          millia quadringenti.</ab>
        <ab xml:id="d1e235" n="9"> Universi qui in castris Judae enumerati sunt, fuerunt centum
          octoginta sex millia quadringenti : et per turmas suas primi egredientur.<pc
            ana="#pilcrow"/>
        </ab>
        <ab xml:id="d1e239" n="10"> In castris filiorum Ruben ad meridianam plagam erit princeps
          Elisur filius Sedeur.</ab>
        <ab xml:id="d1e242" n="11"> Et cunctus exercitus pugnatorum ejus qui numerati sunt,
          quadraginta sex millia quingenti.</ab>
        <ab xml:id="d1e246" n="12"> Juxta eum castrametati sunt de tribu Simeon : quorum princeps
          fuit Salamiel filius Surisaddai.</ab>
        <ab xml:id="d1e249" n="13"> Et cunctus exercitus pugnatorum ejus qui numerati sunt,
          quinquaginta novem millia trecenti.</ab>
        <ab xml:id="d1e252" n="14"> In tribu Gad princeps fuit Eliasaph filius Duel.</ab>
        <ab xml:id="d1e255" n="15"> Et cunctus exercitus pugnatorum ejus, qui numerati sunt,
          quadraginta quinque millia sexcenti quinquaginta.</ab>
        <ab xml:id="d1e258" n="16"> Omnes qui recensiti sunt in castris Ruben, centum quinquaginta
          millia et mille quadringenti quinquaginta per turmas suas : in secundo loco
          proficiscentur.</ab>
        <ab xml:id="d1e261" n="17"> Levabitur autem tabernaculum testimonii per officia Levitarum,
          et turmas eorum : quomodo erigetur, ita et deponetur. Singuli per loca et ordines suos
            proficiscentur.<pc ana="#pilcrow"/>
        </ab>
        <ab xml:id="d1e266" n="18"> Ad occidentalem plagam erunt castra filiorum Ephraim, quorum
          princeps fuit Elisama filius Ammiud.</ab>
        <ab xml:id="d1e269" n="19"> Cunctus exercitus pugnatorum ejus, qui numerati sunt,
          quadraginta millia quingenti.</ab>
        <ab xml:id="d1e272" n="20"> Et cum eis tribus filiorum Manasse, quorum princeps fuit
          Gamaliel filius Phadassur.</ab>
        <ab xml:id="d1e275" n="21"> Cunctusque exercitus pugnatorum ejus, qui numerati sunt,
          triginta duo millia ducenti.</ab>
        <ab xml:id="d1e278" n="22"> In tribu filiorum Benjamin princeps fuit Abidan filius
          Gedeonis.</ab>
        <ab xml:id="d1e281" n="23"> Et cunctus exercitus pugnatorum ejus, qui recensiti sunt,
          triginta quinque millia quadringenti.</ab>
        <ab xml:id="d1e285" n="24"> Omnes qui numerati sunt in castris Ephraim, centum octo millia
          centum per turmas suas : tertii proficiscentur.<pc ana="#pilcrow"/>
        </ab>
        <ab xml:id="d1e289" n="25"> Ad aquilonis partem castrametati sunt filii Dan : quorum
          princeps fuit Ahiezer filius Ammisaddai.</ab>
        <ab xml:id="d1e292" n="26"> Cunctus exercitus pugnatorum ejus, qui numerati sunt, sexaginta
          duo millia septingenti.</ab>
        <ab xml:id="d1e295" n="27"> Juxta eum fixere tentoria de tribu Aser : quorum princeps fuit
          Phegiel filius Ochran.</ab>
        <ab xml:id="d1e298" n="28"> Cunctus exercitus pugnatorum ejus, qui numerati sunt,
          quadraginta millia et mille quingenti.</ab>
        <ab xml:id="d1e301" n="29"> De tribu filiorum Nephthali princeps fuit Ahira filius
          Enan.</ab>
        <ab xml:id="d1e305" n="30"> Cunctus exercitus pugnatorum ejus, quinquaginta tria millia
          quadringenti.</ab>
        <ab xml:id="d1e308" n="31"> Omnes qui numerati sunt in castris Dan, fuerunt centum
          quinquaginta septem millia sexcenti : et novissimi proficiscentur.<pc ana="#pilcrow"/>
        </ab>
        <ab xml:id="d1e312" n="32"> Hic numerus filiorum Israël, per domos cognationum suarum et
          turmas divisi exercitus, sexcenta tria millia quingenti quinquaginta.</ab>
        <ab xml:id="d1e315" n="33"> Levitae autem non sunt numerati inter filios Israël : sic enim
          praeceperat Dominus Moysi.</ab>
        <ab xml:id="d1e318" n="34"> Feceruntque filii Israël juxta omnia quae mandaverat Dominus.
          Castrametati sunt per turmas suas, et profecti per familias ac domos patrum suorum.</ab>
      </div>
      <div xml:id="d1e322" type="chap" n="3">
        <ab xml:id="d1e324" n="1"> Hae sunt generationes Aaron et Moysi in die qua locutus est
          Dominus ad Moysen in monte Sinai.</ab>
        <ab xml:id="d1e327" n="2"> Et haec nomina filiorum Aaron : primogenitus ejus Nadab, deinde
          Abiu, et Eleazar, et Ithamar.</ab>
        <ab xml:id="d1e330" n="3"> Haec nomina filiorum Aaron sacerdotum qui uncti sunt, et quorum
          repletae et consecratae manus ut sacerdotio fungerentur.</ab>
        <ab xml:id="d1e333" n="4"> Mortui sunt enim Nadab et Abiu cum offerrent ignem alienum in
          conspectu Domini in deserto Sinai, absque liberis : functique sunt sacerdotio Eleazar et
          Ithamar coram Aaron patre suo.</ab>
        <ab xml:id="d1e336" n="5"> Locutusque est Dominus ad Moysen, dicens :</ab>
        <ab xml:id="d1e340" n="6"> Applica tribum Levi, et fac stare in conspectu Aaron sacerdotis
          ut ministrent ei, et excubent,</ab>
        <ab xml:id="d1e343" n="7"> et observent quidquid ad cultum pertinet multitudinis coram
          tabernaculo testimonii,</ab>
        <ab xml:id="d1e346" n="8"> et custodiant vasa tabernaculi, servientes in ministerio
          ejus.</ab>
        <ab xml:id="d1e349" n="9"> Dabisque dono Levitas</ab>
        <ab xml:id="d1e352" n="10"> Aaron et filiis ejus, quibus traditi sunt a filiis Israël. Aaron
          autem et filios ejus constitues super cultum sacerdotii. Externus, qui ad ministrandum
          accesserit, morietur.</ab>
        <ab xml:id="d1e355" n="11"> Locutusque est Dominus ad Moysen, dicens :</ab>
        <ab xml:id="d1e359" n="12"> Ego tuli Levitas a filiis Israël pro omni primogenito, qui
          aperit vulvam in filiis Israël, eruntque Levitae mei.</ab>
        <ab xml:id="d1e362" n="13"> Meum est enim omne primogenitum : ex quo percussi primogenitos
          in terra Aegypti, sanctificavi mihi quidquid primum nascitur in Israël : ab homine usque
          ad pecus, mei sunt. Ego Dominus.</ab>
        <ab xml:id="d1e365" n="14"> Locutusque est Dominus ad Moysen in deserto Sinai, dicens :</ab>
        <ab xml:id="d1e368" n="15"> Numera filios Levi per domos patrum suorum et familias, omnem
          masculum ab uno mense et supra.</ab>
        <ab xml:id="d1e371" n="16"> Numeravit Moyses, ut praeceperat Dominus,</ab>
        <ab xml:id="d1e374" n="17"> et inventi sunt filii Levi per nomina sua, Gerson et Caath et
          Merari.</ab>
        <ab xml:id="d1e378" n="18"> Filii Gerson : Lebni et Semei.</ab>
        <ab xml:id="d1e381" n="19"> Filii Caath : Amram et Jesaar, Hebron et Oziel.</ab>
        <ab xml:id="d1e384" n="20"> Filii Merari : Moholi et Musi.</ab>
        <ab xml:id="d1e387" n="21"> De Gerson fuere familiae duae, Lebnitica, et Semeitica :</ab>
        <ab xml:id="d1e390" n="22"> quarum numeratus est populus sexus masculini ab uno mense et
          supra, septem millia quingenti.</ab>
        <ab xml:id="d1e393" n="23"> Hi post tabernaculum metabuntur ad occidentem,</ab>
        <ab xml:id="d1e397" n="24"> sub principe Eliasaph filio Laël.</ab>
        <ab xml:id="d1e400" n="25"> Et habebunt excubias in tabernaculo foederis,</ab>
        <ab xml:id="d1e403" n="26"> ipsum tabernaculum et operimentum ejus, tentorium quod trahitur
          ante fores tecti foederis, et cortinas atrii : tentorium quoque quod appenditur in
          introitu atrii tabernaculi, et quidquid ad ritum altaris pertinet, funes tabernaculi et
          omnia utensilia ejus.</ab>
        <ab xml:id="d1e406" n="27"> Cognatio Caath habebit populos Amramitas et Jesaaritas et
          Hebronitas et Ozielitas. Hae sunt familiae Caathitarum recensitae per nomina sua.</ab>
        <ab xml:id="d1e409" n="28"> Omnes generis masculini ab uno mense et supra, octo millia
          sexcenti habebunt excubias sanctuarii,</ab>
        <ab xml:id="d1e412" n="29"> et castrametabuntur ad meridianam plagam.</ab>
        <ab xml:id="d1e416" n="30"> Princepsque eorum erit Elisaphan filius Oziel :</ab>
        <ab xml:id="d1e419" n="31"> et custodient arcam, mensamque et candelabrum, altaria et vasa
          sanctuarii, in quibus ministratur, et velum, cunctamque hujuscemodi supellectilem.</ab>
        <ab xml:id="d1e422" n="32"> Princeps autem principum Levitarum Eleazar filius Aaron
          sacerdotis, erit super excubitores custodiae sanctuarii.</ab>
        <ab xml:id="d1e425" n="33"> At vero de Merari erunt populi Moholitae et Musitae recensiti
          per nomina sua :</ab>
        <ab xml:id="d1e428" n="34"> omnes generis masculini ab uno mense et supra, sex millia
          ducenti.</ab>
        <ab xml:id="d1e431" n="35"> Princeps eorum Suriel filius Abihaiel : in plaga septentrionali
          castrametabuntur.</ab>
        <ab xml:id="d1e435" n="36"> Erunt sub custodia eorum tabulae tabernaculi et vectes, et
          columnae ac bases earum, et omnia quae ad cultum hujuscemodi pertinent :</ab>
        <ab xml:id="d1e438" n="37"> columnaeque atrii per circuitum cum basibus suis, et paxilli cum
          funibus.</ab>
        <ab xml:id="d1e441" n="38"> Castrametabuntur ante tabernaculum foederis, id est, ad
          orientalem plagam, Moyses et Aaron cum filiis suis, habentes custodiam sanctuarii in medio
          filiorum Israël. Quisquis alienus accesserit, morietur.</ab>
        <ab xml:id="d1e444" n="39"> Omnes Levitae, quos numeraverunt Moyses et Aaron juxta
          praeceptum Domini per familias suas in genere masculino a mense uno et supra, fuerunt
          viginti duo millia.<pc ana="#pilcrow"/>
        </ab>
        <ab xml:id="d1e448" n="40"> Et ait Dominus ad Moysen : Numera primogenitos sexus masculini
          de filiis Israël ab uno mense et supra, et habebis summam eorum.</ab>
        <ab xml:id="d1e451" n="41"> Tollesque Levitas mihi pro omni primogenito filiorum Israël :
          ego sum Dominus : et pecora eorum pro universis primogenitis pecorum filiorum Israël.</ab>
        <ab xml:id="d1e455" n="42"> Recensuit Moyses, sicut praeceperat Dominus, primogenitos
          filiorum Israël :</ab>
        <ab xml:id="d1e458" n="43"> et fuerunt masculi per nomina sua, a mense uno et supra, viginti
          duo millia ducenti septuaginta tres.</ab>
        <ab xml:id="d1e461" n="44"> Locutusque est Dominus ad Moysen, dicens :</ab>
        <ab xml:id="d1e464" n="45"> Tolle Levitas pro primogenitis filiorum Israël, et pecora
          Levitarum pro pecoribus eorum, eruntque Levitae mei. Ego sum Dominus.</ab>
        <ab xml:id="d1e467" n="46"> In pretio autem ducentorum septuaginta trium, qui excedunt
          numerum Levitarum de primogenitis filiorum Israël,</ab>
        <ab xml:id="d1e470" n="47"> accipies quinque siclos per singula capita ad mensuram
          sanctuarii (siclus habet viginti obolos) :</ab>
        <ab xml:id="d1e474" n="48"> dabisque pecuniam Aaron et filiis ejus pretium eorum qui supra
          sunt.</ab>
        <ab xml:id="d1e477" n="49"> Tulit igitur Moyses pecuniam eorum, qui fuerant amplius, et quos
          redemerant a Levitis,</ab>
        <ab xml:id="d1e480" n="50"> pro primogenitis filiorum Israël, mille trecentorum sexaginta
          quinque siclorum juxta pondus sanctuarii :</ab>
        <ab xml:id="d1e483" n="51"> et dedit eam Aaron et filiis ejus juxta verbum quod praeceperat
          sibi Dominus.</ab>
      </div>
      <div xml:id="d1e487" type="chap" n="4">
        <ab xml:id="d1e489" n="1"> Locutusque est Dominus ad Moysen et Aaron, dicens :</ab>
        <ab xml:id="d1e492" n="2"> Tolle summam filiorum Caath de medio Levitarum per domos et
          familias suas,</ab>
        <ab xml:id="d1e495" n="3"> a trigesimo anno et supra, usque ad quinquagesimum annum, omnium
          qui ingrediuntur ut stent et ministrent in tabernaculo foederis.</ab>
        <ab xml:id="d1e498" n="4"> Hic est cultus filiorum Caath : tabernaculum foederis, et Sanctum
          sanctorum</ab>
        <ab xml:id="d1e501" n="5"> ingredientur Aaron et filii ejus, quando movenda sunt castra, et
          deponent velum quod pendet ante fores, involventque eo arcam testimonii,</ab>
        <ab xml:id="d1e505" n="6"> et operient rursum velamine janthinarum pellium, extendentque
          desuper pallium totum hyacinthinum, et inducent vectes.</ab>
        <ab xml:id="d1e508" n="7"> Mensam quoque propositionis involvent hyacinthino pallio, et
          ponent cum ea thuribula et mortariola, cyathos et crateras ad liba fundenda : panes semper
          in ea erunt :</ab>
        <ab xml:id="d1e511" n="8"> extendentque desuper pallium coccineum, quod rursum operient
          velamento janthinarum pellium, et inducent vectes.</ab>
        <ab xml:id="d1e514" n="9"> Sument et pallium hyacinthinum, quo operient candelabrum cum
          lucernis et forcipibus suis et emunctoriis et cunctis vasis olei, quae ad concinnandas
          lucernas necessaria sunt :</ab>
        <ab xml:id="d1e517" n="10"> et super omnia ponent operimentum janthinarum pellium, et
          inducent vectes.</ab>
        <ab xml:id="d1e520" n="11"> Necnon et altare aureum involvent hyacinthino vestimento, et
          extendent desuper operimentum janthinarum pellium, inducentque vectes.</ab>
        <ab xml:id="d1e524" n="12"> Omnia vasa, quibus ministratur in sanctuario, involvent
          hyacinthino pallio, et extendent desuper operimentum janthinarum pellium, inducentque
          vectes.</ab>
        <ab xml:id="d1e527" n="13"> Sed et altare mundabunt cinere, et involvent illud purpureo
          vestimento,</ab>
        <ab xml:id="d1e530" n="14"> ponentque cum eo omnia vasa, quibus in ministerio ejus utuntur,
          id est, ignium receptacula, fuscinulas ac tridentes, uncinos et batilla. Cuncta vasa
          altaris operient simul velamine janthinarum pellium, et inducent vectes.</ab>
        <ab xml:id="d1e533" n="15"> Cumque involverint Aaron et filii ejus sanctuarium et omnia vasa
          ejus in commotione castrorum, tunc intrabunt filii Caath ut portent involuta : et non
          tangent vasa sanctuarii, ne moriantur. Ista sunt onera filiorum Caath in tabernaculo
          foederis :</ab>
        <ab xml:id="d1e536" n="16"> super quos erit Eleazar filius Aaron sacerdotis, ad cujus curam
          pertinet oleum ad concinnandas lucernas, et compositionis incensum, et sacrificium, quod
          semper offertur, et oleum unctionis, et quidquid ad cultum tabernaculi pertinet, omniumque
          vasorum, quae in sanctuario sunt.</ab>
        <ab xml:id="d1e539" n="17"> Locutusque est Dominus ad Moysen et Aaron, dicens :</ab>
        <ab xml:id="d1e543" n="18"> Nolite perdere populum Caath de medio Levitarum :</ab>
        <ab xml:id="d1e546" n="19"> sed hoc facite eis, ut vivant, et non moriantur, si tetigerint
          Sancta sanctorum. Aaron et filii ejus intrabunt, ipsique disponent opera singulorum, et
          divident quid portare quis debeat.</ab>
        <ab xml:id="d1e549" n="20"> Alii nulla curiositate videant quae sunt in sanctuario priusquam
          involvantur, alioquin morientur.</ab>
        <ab xml:id="d1e552" n="21"> Locutusque est Dominus ad Moysen, dicens :</ab>
        <ab xml:id="d1e555" n="22"> Tolle summam etiam filiorum Gerson per domos ac familias et
          cognationes suas,</ab>
        <ab xml:id="d1e558" n="23"> a triginta annis et supra, usque ad annos quinquaginta. Numera
          omnes qui ingrediuntur et ministrant in tabernaculo foederis.</ab>
        <ab xml:id="d1e562" n="24"> Hoc est officium familiae Gersonitarum,</ab>
        <ab xml:id="d1e565" n="25"> ut portent cortinas tabernaculi et tectum foederis, operimentum
          aliud, et super omnia velamen janthinum tentoriumque quod pendet in introitu tabernaculi
          foederis,</ab>
        <ab xml:id="d1e568" n="26"> cortinas atrii, et velum in introitu quod est ante tabernaculum.
          Omnia quae ad altare pertinent, funiculos, et vasa ministerii,</ab>
        <ab xml:id="d1e571" n="27"> jubente Aaron et filiis ejus, portabunt filii Gerson : et scient
          singuli cui debeant oneri mancipari.</ab>
        <ab xml:id="d1e574" n="28"> Hic est cultus familiae Gersonitarum in tabernaculo foederis,
          eruntque sub manu Ithamar filii Aaron sacerdotis.</ab>
        <ab xml:id="d1e577" n="29"> Filios quoque Merari per familias et domos patrum suorum
          recensebis,</ab>
        <ab xml:id="d1e581" n="30"> a triginta annis et supra, usque ad annos quinquaginta, omnes
          qui ingrediuntur ad officium ministerii sui et cultum foederis testimonii.</ab>
        <ab xml:id="d1e584" n="31"> Haec sunt onera eorum : portabunt tabulas tabernaculi et vectes
          ejus, columnas ac bases earum,</ab>
        <ab xml:id="d1e587" n="32"> columnas quoque atrii per circuitum cum basibus et paxillis et
          funibus suis. Omnia vasa et supellectilem ad numerum accipient, sicque portabunt.</ab>
        <ab xml:id="d1e590" n="33"> Hoc est officium familiae Meraritarum et ministerium in
          tabernaculo foederis : eruntque sub manu Ithamar filii Aaron sacerdotis.</ab>
        <ab xml:id="d1e593" n="34"> Recensuerunt igitur Moyses et Aaron et principes synagogae
          filios Caath per cognationes et domos patrum suorum,</ab>
        <ab xml:id="d1e596" n="35"> a triginta annis et supra, usque ad annum quinquagesimum, omnes
          qui ingrediuntur ad ministerium tabernaculi foederis :</ab>
        <ab xml:id="d1e600" n="36"> et inventi sunt duo millia septingenti quinquaginta.</ab>
        <ab xml:id="d1e603" n="37"> Hic est numerus populi Caath qui intrant tabernaculum foederis :
          hos numeravit Moyses et Aaron juxta sermonem Domini per manum Moysi.</ab>
        <ab xml:id="d1e606" n="38"> Numerati sunt et filii Gerson per cognationes et domos patrum
          suorum,</ab>
        <ab xml:id="d1e609" n="39"> a triginta annos et supra, usque ad quinquagesimum annum, omnes
          qui ingrediuntur ut ministrent in tabernaculo foederis :</ab>
        <ab xml:id="d1e612" n="40"> et inventi sunt duo millia sexcenti triginta.</ab>
        <ab xml:id="d1e615" n="41"> Hic est populus Gersonitarum, quos numeraverunt Moyses et Aaron
          juxta verbum Domini.</ab>
        <ab xml:id="d1e619" n="42"> Numerati sunt et filii Merari per cognationes et domos patrum
          suorum,</ab>
        <ab xml:id="d1e622" n="43"> a triginta annis et supra, usque ad annum quinquagesimum, omnes
          qui ingrediuntur ad explendos ritus tabernaculi foederis :</ab>
        <ab xml:id="d1e625" n="44"> et inventi sunt tria millia ducenti.</ab>
        <ab xml:id="d1e628" n="45"> Hic est numerus filiorum Merari, quos recensuerunt Moyses et
          Aaron juxta imperium Domini per manum Moysi.</ab>
        <ab xml:id="d1e631" n="46"> Omnes qui recensiti sunt de Levitis, et quos recenseri fecit ad
          nomen Moyses et Aaron, et principes Israël per cognationes et domos patrum suorum,</ab>
        <ab xml:id="d1e634" n="47"> a triginta annis et supra, usque ad annum quinquagesimum,
          ingredientes ad ministerium tabernaculi, et onera portanda,</ab>
        <ab xml:id="d1e638" n="48"> fuerunt simul octo millia quingenti octoginta.</ab>
        <ab xml:id="d1e641" n="49"> Juxta verbum Domini recensuit eos Moyses, unumquemque juxta
          officium et onera sua, sicut praeceperat ei Dominus.</ab>
      </div>
      <div xml:id="d1e645" type="chap" n="5">
        <ab xml:id="d1e647" n="1"> Locutusque est Dominus ad Moysen, dicens :</ab>
        <ab xml:id="d1e650" n="2"> Praecipe filiis Israël, ut ejiciant de castris omnem leprosum, et
          qui semine fluit, pollutusque est super mortuo :</ab>
        <ab xml:id="d1e653" n="3"> tam masculum quam feminam ejicite de castris, ne contaminent ea
          cum habitaverint vobiscum.</ab>
        <ab xml:id="d1e656" n="4"> Feceruntque ita filii Israël, et ejecerunt eos extra castra,
          sicut locutus erat Dominus Moysi.</ab>
        <ab xml:id="d1e659" n="5"> Locutusque est Dominus ad Moysen, dicens :</ab>
        <ab xml:id="d1e663" n="6"> Loquere ad filios Israël : Vir, sive mulier, cum fecerint ex
          omnibus peccatis, quae solent hominibus accidere, et per negligentiam transgressi fuerint
          mandatum Domini, atque deliquerint,</ab>
        <ab xml:id="d1e666" n="7"> confitebuntur peccatum suum, et reddent ipsum caput, quintamque
          partem desuper, ei in quem peccaverint.</ab>
        <ab xml:id="d1e669" n="8"> Sin autem non fuerit qui recipiat, dabunt Domino, et erit
          sacerdotis, excepto ariete, qui offertur pro expiatione, ut sit placabilis hostia.</ab>
        <ab xml:id="d1e672" n="9"> Omnes quoque primitiae, quas offerunt filii Israël, ad sacerdotem
          pertinent :</ab>
        <ab xml:id="d1e675" n="10"> et quidquid in sanctuarium offertur a singulis, et traditur
          manibus sacerdotis, ipsius erit.<pc ana="#pilcrow"/>
        </ab>
        <ab xml:id="d1e679" n="11"> Locutusque est Dominus ad Moysen, dicens :</ab>
        <ab xml:id="d1e683" n="12"> Loquere ad filios Israël, et dices ad eos : Vir cujus uxor
          erraverit, maritumque contemnens</ab>
        <ab xml:id="d1e686" n="13"> dormierit cum altero viro, et hoc maritus deprehendere non
          quiverit, sed latet adulterium, et testibus argui non potest, quia non est inventa in
          stupro :</ab>
        <ab xml:id="d1e689" n="14"> si spiritus zelotypiae concitaverit virum contra uxorem suam,
          quae vel polluta est, vel falsa suspicione appetitur :</ab>
        <ab xml:id="d1e692" n="15"> adducet eam ad sacerdotem, et offeret oblationem pro illa,
          decimam partem sati farinae hordeaceae : non fundet super eam oleum, nec imponet thus :
          quia sacrificium zelotypiae est, et oblatio investigans adulterium.</ab>
        <ab xml:id="d1e695" n="16"> Offeret igitur eam sacerdos, et statuet coram Domino,</ab>
        <ab xml:id="d1e698" n="17"> assumetque aquam sanctam in vase fictili, et pauxillum terrae de
          pavimento tabernaculi mittet in eam.</ab>
        <ab xml:id="d1e702" n="18"> Cumque steterit mulier in conspectu Domini, discooperiet caput
          ejus, et ponet super manus illius sacrificium recordationis, et oblationem zelotypiae :
          ipse autem tenebit aquas amarissimas, in quibus cum execratione maledicta congessit.</ab>
        <ab xml:id="d1e705" n="19"> Adjurabitque eam, et dicet : Si non dormivit vir alienus tecum,
          et si non polluta es deserto mariti thoro, non te nocebunt aquae istae amarissimae, in
          quas maledicta congessi.</ab>
        <ab xml:id="d1e708" n="20"> Sin autem declinasti a viro tuo, atque polluta es, et
          concubuisti cum altero viro :</ab>
        <ab xml:id="d1e711" n="21"> his maledictionibus subjacebis : det te Dominus in
          maledictionem, exemplumque cunctorum in populo suo : putrescere faciat femur tuum, et
          tumens uterus tuus disrumpatur.</ab>
        <ab xml:id="d1e714" n="22"> Ingrediantur aquae maledictae in ventrem tuum, et utero
          tumescente putrescat femur. Et respondebit mulier : Amen, amen.</ab>
        <ab xml:id="d1e717" n="23"> Scribetque sacerdos in libello ista maledicta, et delebit ea
          aquis amarissimis, in quas maledicta congessit,</ab>
        <ab xml:id="d1e721" n="24"> et dabit ei bibere. Quas cum exhauserit,</ab>
        <ab xml:id="d1e724" n="25"> tollet sacerdos de manu ejus sacrificium zelotypiae, et elevabit
          illud coram Domino, imponetque illud super altare, ita dumtaxat ut prius :</ab>
        <ab xml:id="d1e727" n="26"> pugillum sacrificii tollat de eo, quod offertur, et incendat
          super altare : et sic potum det mulieri aquas amarissimas.</ab>
        <ab xml:id="d1e730" n="27"> Quas cum biberit, si polluta est, et contempto viro adulterii
          rea, pertransibunt eam aquae maledictionis, et inflato ventre, computrescet femur :
          eritque mulier in maledictionem, et in exemplum omni populo.</ab>
        <ab xml:id="d1e733" n="28"> Quod si polluta non fuerit, erit innoxia, et faciet
          liberos.</ab>
        <ab xml:id="d1e736" n="29"> Ista est lex zelotypiae. Si declinaverit mulier a viro suo, et
          si polluta fuerit,</ab>
        <ab xml:id="d1e740" n="30"> maritusque zelotypiae spiritu concitatus adduxerit eam in
          conspectu Domini, et fecerit ei sacerdos juxta omnia quae scripta sunt :</ab>
        <ab xml:id="d1e743" n="31"> maritus absque culpa erit, et illa recipiet iniquitatem
          suam.</ab>
      </div>
      <div xml:id="d1e748" type="chap" n="6">
        <ab xml:id="d1e750" n="1"> Locutusque est Dominus ad Moysen, dicens :</ab>
        <ab xml:id="d1e753" n="2"> Loquere ad filios Israël, et dices ad eos : Vir, sive mulier, cum
          fecerint votum ut sanctificentur, et se voluerint Domino consecrare :</ab>
        <ab xml:id="d1e756" n="3"> a vino, et omni quod inebriare potest, abstinebunt. Acetum ex
          vino, et ex qualibet alia potione, et quidquid de uva exprimitur, non bibent : uvas
          recentes siccasque non comedent</ab>
        <ab xml:id="d1e759" n="4"> cunctis diebus quibus ex voto Domino consecrantur : quidquid ex
          vinea esse potest, ab uva passa usque ad acinum non comedent.</ab>
        <ab xml:id="d1e762" n="5"> Omni tempore separationis suae novacula non transibit per caput
          ejus usque ad completum diem, quo Domino consecratur. Sanctus erit, crescente caesarie
          capitis ejus.</ab>
        <ab xml:id="d1e766" n="6"> Omni tempore consecrationis suae, super mortuum non
          ingredietur,</ab>
        <ab xml:id="d1e769" n="7"> nec super patris quidem et matris et fratris sororisque funere
          contaminabitur, quia consecratio Dei sui super caput ejus est.</ab>
        <ab xml:id="d1e772" n="8"> Omnibus diebus separationis suae sanctus erit Domino.</ab>
        <ab xml:id="d1e775" n="9"> Sin autem mortuus fuerit subito quispiam coram eo, polluetur
          caput consecrationis ejus : quod radet illico in eadem die purgationis suae, et rursum
          septima.</ab>
        <ab xml:id="d1e778" n="10"> In octava autem die offeret duos turtures, vel duos pullos
          columbae sacerdoti in introitu foederis testimonii.</ab>
        <ab xml:id="d1e781" n="11"> Facietque sacerdos unum pro peccato, et alterum in holocaustum,
          et deprecabitur pro eo, quia peccavit super mortuo : sanctificabitque caput ejus in die
          illo :</ab>
        <ab xml:id="d1e785" n="12"> et consecrabit Domino dies separationis illius, offerens agnum
          anniculum pro peccato : ita tamen ut dies priores irriti fiant, quoniam polluta est
          sanctificatio ejus.</ab>
        <ab xml:id="d1e788" n="13"> Ista est lex consecrationis. Cum dies, quos ex voto decreverat,
          complebuntur, adducet eum ad ostium tabernaculi foederis,</ab>
        <ab xml:id="d1e791" n="14"> et offeret oblationes ejus Domino, agnum anniculum immaculatum
          in holocaustum, et ovem anniculam immaculatam pro peccato, et arietem immaculatum, hostiam
          pacificam,</ab>
        <ab xml:id="d1e794" n="15"> canistrum quoque panum azymorum qui conspersi sint oleo, et
          lagana absque fermento uncta oleo, ac libamina singulorum :</ab>
        <ab xml:id="d1e797" n="16"> quae offeret sacerdos coram Domino, et faciet tam pro peccato,
          quam in holocaustum.</ab>
        <ab xml:id="d1e800" n="17"> Arietem vero immolabit hostiam pacificam Domino, offerens simul
          canistrum azymorum, et libamenta quae ex more debentur.</ab>
        <ab xml:id="d1e804" n="18"> Tunc radetur nazaraeus ante ostium tabernaculi foederis caesarie
          consecrationis suae : tolletque capillos ejus, et ponet super ignem, qui est suppositus
          sacrificio pacificorum :</ab>
        <ab xml:id="d1e807" n="19"> et armum coctum arietis, tortamque absque fermento unam de
          canistro, et laganum azymum unum, et tradet in manus nazaraei, postquam rasum fuerit caput
          ejus.</ab>
        <ab xml:id="d1e810" n="20"> Susceptaque rursum ab eo, elevabit in conspectu Domini : et
          sanctificata sacerdotis erunt, sicut pectusculum, quod separari jussum est, et femur. Post
          haec, potest bibere nazaraeus vinum.</ab>
        <ab xml:id="d1e813" n="21"> Ista est lex nazaraei, cum voverit oblationem suam Domino
          tempore consecrationis suae, exceptis his, quae invenerit manus ejus : juxta quod mente
          devoverat, ita faciet ad perfectionem sanctificationis suae.<pc ana="#pilcrow"/>
        </ab>
        <ab xml:id="d1e817" n="22"> Locutusque est Dominus ad Moysen, dicens :</ab>
        <ab xml:id="d1e820" n="23"> Loquere Aaron et filiis ejus : Sic benedicetis filiis Israël, et
          dicetis eis :</ab>
        <ab xml:id="d1e824" n="24"> Benedicat tibi Dominus, et custodiat te.</ab>
        <ab xml:id="d1e827" n="25"> Ostendat Dominus faciem suam tibi, et misereatur tui.</ab>
        <ab xml:id="d1e830" n="26"> Convertat Dominus vultum suum ad te, et det tibi pacem.</ab>
        <ab xml:id="d1e833" n="27"> Invocabuntque nomen meum super filios Israël, et ego benedicam
          eis.</ab>
      </div>
      <div xml:id="d1e837" type="chap" n="7">
        <ab xml:id="d1e839" n="1"> Factum est autem in die qua complevit Moyses tabernaculum, et
          erexit illud, unxitque et sanctificavit cum omnibus vasis suis, altare similiter et omnia
          vasa ejus :</ab>
        <ab xml:id="d1e842" n="2"> obtulerunt principes Israël et capita familiarum, qui erant per
          singulas tribus, praefectique eorum, qui numerati fuerant,</ab>
        <ab xml:id="d1e845" n="3"> munera coram Domino sex plaustra tecta cum duodecim bobus. Unum
          plaustrum obtulere duo duces, et unum bovem singuli, obtuleruntque ea in conspectu
          tabernaculi.</ab>
        <ab xml:id="d1e848" n="4"> Ait autem Dominus ad Moysen :</ab>
        <ab xml:id="d1e851" n="5"> Suscipe ab eis ut serviant in ministerio tabernaculi, et trades
          ea Levitis juxta ordinem ministerii sui.</ab>
        <ab xml:id="d1e855" n="6"> Itaque cum suscepisset Moyses plaustra et boves, tradidit eos
          Levitis.</ab>
        <ab xml:id="d1e858" n="7"> Duo plaustra et quatuor boves dedit filiis Gerson, juxta id quod
          habebant necessarium.</ab>
        <ab xml:id="d1e861" n="8"> Quatuor alia plaustra et octo boves dedit filiis Merari secundum
          officia et cultum suum, sub manu Ithamar filii Aaron sacerdotis.</ab>
        <ab xml:id="d1e864" n="9"> Filiis autem Caath non dedit plaustra et boves : quia in
          sanctuario serviunt, et onera propriis portant humeris.<pc ana="#pilcrow"/>
        </ab>
        <ab xml:id="d1e868" n="10"> Igitur obtulerunt duces in dedicationem altaris, die qua unctum
          est, oblationem suam ante altare.</ab>
        <ab xml:id="d1e871" n="11"> Dixitque Dominus ad Moysen : Singuli duces per singulos dies
          offerant munera in dedicationem altaris.</ab>
        <ab xml:id="d1e875" n="12"> Primo die obtulit oblationem suam Nahasson filius Aminadab de
          tribu Juda :</ab>
        <ab xml:id="d1e878" n="13"> fueruntque in ea acetabulum argenteum pondo centum triginta
          siclorum, phiala argentea habens septuaginta siclos, juxta pondus sanctuarii, utrumque
          plenum simila conspersa oleo in sacrificium :</ab>
        <ab xml:id="d1e881" n="14"> mortariolum ex decem siclis aureis plenum incenso :</ab>
        <ab xml:id="d1e884" n="15"> bovem de armento, et arietem, et agnum anniculum in holocaustum
          :</ab>
        <ab xml:id="d1e887" n="16"> hircumque pro peccato :</ab>
        <ab xml:id="d1e890" n="17"> et in sacrificio pacificorum boves duos, arietes quinque, hircos
          quinque, agnos anniculos quinque. Haec est oblatio Nahasson filii Aminadab.</ab>
        <ab xml:id="d1e894" n="18"> Secundo die obtulit Nathanaël filius Suar, dux de tribu
          Issachar,</ab>
        <ab xml:id="d1e897" n="19"> acetabulum argenteum appendens centum triginta siclos, phialam
          argenteam habentem septuaginta siclos, juxta pondus sanctuarii, utrumque plenum simila
          conspersa oleo in sacrificium :</ab>
        <ab xml:id="d1e900" n="20"> mortariolum aureum habens decem siclos plenum incenso :</ab>
        <ab xml:id="d1e903" n="21"> bovem de armento, et arietem, et agnum anniculum in holocaustum
          :</ab>
        <ab xml:id="d1e906" n="22"> hircumque pro peccato :</ab>
        <ab xml:id="d1e909" n="23"> et in sacrificio pacificorum boves duos, arietes quinque, hircos
          quinque, agnos anniculos quinque. Haec fuit oblatio Nathanaël filii Suar.</ab>
        <ab xml:id="d1e913" n="24"> Tertio die princeps filiorum Zabulon, Eliab filius Helon,</ab>
        <ab xml:id="d1e916" n="25"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificium :</ab>
        <ab xml:id="d1e919" n="26"> mortariolum aureum appendens decem siclos, plenum incenso :</ab>
        <ab xml:id="d1e922" n="27"> bovem de armento, et arietem, et agnum anniculum in holocaustum
          :</ab>
        <ab xml:id="d1e925" n="28"> hircumque pro peccato :</ab>
        <ab xml:id="d1e928" n="29"> et in sacrificio pacificorum boves duos, arietes quinque, hircos
          quinque, agnos anniculos quinque. Haec est oblatio Eliab filii Helon.</ab>
        <ab xml:id="d1e932" n="30"> Die quarto princeps filiorum Ruben, Elisur filius Sedeur,</ab>
        <ab xml:id="d1e935" n="31"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e938" n="32"> mortariolum aureum appendens decem siclos, plenum incenso :</ab>
        <ab xml:id="d1e941" n="33"> bovem de armento, et arietem, et agnum anniculum in holocaustum
          :</ab>
        <ab xml:id="d1e944" n="34"> hircumque pro peccato :</ab>
        <ab xml:id="d1e947" n="35"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Elisur filii Sedeur.</ab>
        <ab xml:id="d1e951" n="36"> Die quinto princeps filiorum Simeon, Salamiel filius
          Surisaddai,</ab>
        <ab xml:id="d1e954" n="37"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e957" n="38"> mortariolum aureum appendens decem siclos, plenum incenso :</ab>
        <ab xml:id="d1e960" n="39"> bovem de armento, et arietem, et agnum anniculum in holocaustum
          :</ab>
        <ab xml:id="d1e963" n="40"> hircumque pro peccato :</ab>
        <ab xml:id="d1e966" n="41"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Salamiel filii Surisaddai.</ab>
        <ab xml:id="d1e970" n="42"> Die sexto princeps filiorum Gad, Eliasaph filius Duel,</ab>
        <ab xml:id="d1e973" n="43"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e976" n="44"> mortariolum aureum appendens decem siclos, plenum incenso :</ab>
        <ab xml:id="d1e979" n="45"> bovem de armento, et arietem, et agnum anniculum in holocaustum
          :</ab>
        <ab xml:id="d1e982" n="46"> hircumque pro peccato :</ab>
        <ab xml:id="d1e985" n="47"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Eliasaph filii Duel.</ab>
        <ab xml:id="d1e989" n="48"> Die septimo princeps filiorum Ephraim, Elisama filius
          Ammiud,</ab>
        <ab xml:id="d1e992" n="49"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e995" n="50"> mortariolum aureum appendens decem siclos, plenum incenso :</ab>
        <ab xml:id="d1e998" n="51"> bovem de armento, et arietem, et agnum anniculum in holocaustum
          :</ab>
        <ab xml:id="d1e1001" n="52"> hircumque pro peccato :</ab>
        <ab xml:id="d1e1004" n="53"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Elisama filii Ammiud.</ab>
        <ab xml:id="d1e1008" n="54"> Die octavo, princeps filiorum Manasse, Gamaliel filius
          Phadassur,</ab>
        <ab xml:id="d1e1011" n="55"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e1014" n="56"> mortariolum aureum appendens decem siclos, plenum incenso
          :</ab>
        <ab xml:id="d1e1017" n="57"> bovem de armento, et arietem, et agnum anniculum in holocaustum
          :</ab>
        <ab xml:id="d1e1020" n="58"> hircumque pro peccato :</ab>
        <ab xml:id="d1e1023" n="59"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Gamaliel filii Phadassur.</ab>
        <ab xml:id="d1e1027" n="60"> Die nono princeps filiorum Benjamin, Abidan filius
          Gedeonis,</ab>
        <ab xml:id="d1e1030" n="61"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e1033" n="62"> et mortariolum aureum appendens decem siclos, plenum incenso
          :</ab>
        <ab xml:id="d1e1036" n="63"> bovem de armento, et arietem, et agnum anniculum in holocaustum
          :</ab>
        <ab xml:id="d1e1039" n="64"> hircumque pro peccato :</ab>
        <ab xml:id="d1e1042" n="65"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Abidan filii Gedeonis.</ab>
        <ab xml:id="d1e1046" n="66"> Die decimo princeps filiorum Dan, Ahiezer filius
          Ammisaddai,</ab>
        <ab xml:id="d1e1049" n="67"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e1052" n="68"> mortariolum aureum appendens decem siclos, plenum incenso
          :</ab>
        <ab xml:id="d1e1055" n="69"> bovem de armento, et arietem, et agnum anniculum in holocaustum
          :</ab>
        <ab xml:id="d1e1058" n="70"> hircumque pro peccato :</ab>
        <ab xml:id="d1e1061" n="71"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Ahiezer filii Ammisaddai.</ab>
        <ab xml:id="d1e1065" n="72"> Die undecimo princeps filiorum Aser, Phegiel filius
          Ochran,</ab>
        <ab xml:id="d1e1068" n="73"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila conspersa oleo in sacrificum :</ab>
        <ab xml:id="d1e1071" n="74"> mortariolum aureum appendens decem siclos, plenum incenso
          :</ab>
        <ab xml:id="d1e1074" n="75"> bovem de armento, et arietem, et agnum anniculum in holocaustum
          :</ab>
        <ab xml:id="d1e1077" n="76"> hircumque pro peccato :</ab>
        <ab xml:id="d1e1080" n="77"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Phegiel filii Ochran.</ab>
        <ab xml:id="d1e1084" n="78"> Die duodecimo princeps filiorum Nephthali, Ahira filius
          Enan,</ab>
        <ab xml:id="d1e1087" n="79"> obtulit acetabulum argenteum appendens centum triginta siclos,
          phialam argenteam habentem septuaginta siclos, ad pondus sanctuarii, utrumque plenum
          simila oleo conspersa in sacrificum :</ab>
        <ab xml:id="d1e1090" n="80"> mortariolum aureum appendens decem siclos, plenum incenso
          :</ab>
        <ab xml:id="d1e1093" n="81"> bovem de armento, et arietem, et agnum anniculum in holocaustum
          :</ab>
        <ab xml:id="d1e1096" n="82"> hircumque pro peccato :</ab>
        <ab xml:id="d1e1099" n="83"> et in hostias pacificorum boves duos, arietes quinque, hircos
          quinque, agnos anniculos quinque. Haec fuit oblatio Ahira filii Enan.<pc ana="#pilcrow"/>
        </ab>
        <ab xml:id="d1e1104" n="84"> Haec in dedicatione altaris oblata sunt a principibus Israël,
          in die qua consecratum est : acetabula argentea duodecim : phialae argenteae duodecim :
          mortariola aurea duodecim :</ab>
        <ab xml:id="d1e1107" n="85"> ita ut centum triginta siclos argenti haberet unum acetabulum,
          et septuaginta siclos haberet una phiala : id est, in commune vasorum omnium ex argento
          sicli duo millia quadringenti, pondere sanctuarii :</ab>
        <ab xml:id="d1e1110" n="86"> mortariola aurea duodecim plena incenso, denos siclos
          appendentia pondere sanctuarii : id est, simul auri sicli centum viginti :</ab>
        <ab xml:id="d1e1113" n="87"> boves de armento in holocaustum duodecim, arietes duodecim,
          agni anniculi duodecim, et libamenta eorum : hirci duodecim pro peccato.</ab>
        <ab xml:id="d1e1116" n="88"> In hostias pacificorum, boves viginti quatuor, arietes
          sexaginta, hirci sexaginta, agni anniculi sexaginta. Haec oblata sunt in dedicatione
          altaris, quando unctum est.</ab>
        <ab xml:id="d1e1119" n="89"> Cumque ingrederetur Moyses tabernaculum foederis, ut consuleret
          oraculum, audiebat vocem loquentis ad se de propitiatorio quod erat super arcam testimonii
          inter duos cherubim, unde et loquebatur ei.</ab>
      </div>
      <div xml:id="d1e1123" type="chap" n="8">
        <ab xml:id="d1e1125" n="1"> Locutusque est Dominus ad Moysen, dicens :</ab>
        <ab xml:id="d1e1128" n="2"> Loquere Aaron, et dices ad eum : Cum posueris septem lucernas,
          candelabrum in australi parte erigatur. Hoc igitur praecipe ut lucernae contra boream e
          regione respiciant ad mensam panum propositionis, contra eam partem, quam candelabrum
          respicit, lucere debebunt.</ab>
        <ab xml:id="d1e1131" n="3"> Fecitque Aaron, et imposuit lucernas super candelabrum, ut
          praeceperat Dominus Moysi.</ab>
        <ab xml:id="d1e1134" n="4"> Haec autem erat factura candelabri, ex auro ductili, tam medius
          stipes, quam cuncta quae ex utroque calamorum latere nascebantur : juxta exemplum quod
          ostendit Dominus Moysi, ita operatus est candelabrum.<pc ana="#pilcrow"/>
        </ab>
        <ab xml:id="d1e1138" n="5"> Et locutus est Dominus ad Moysen, dicens :</ab>
        <ab xml:id="d1e1142" n="6"> Tolle Levitas de medio filiorum Israël, et purificabis eos</ab>
        <ab xml:id="d1e1145" n="7"> juxta hunc ritum : aspergantur aqua lustrationis, et radant
          omnes pilos carnis suae. Cumque laverint vestimenta sua, et mundati fuerint,</ab>
        <ab xml:id="d1e1148" n="8"> tollent bovem de armentis, et libamentum ejus similam oleo
          conspersam : bovem autem alterum de armento tu accipies pro peccato :</ab>
        <ab xml:id="d1e1151" n="9"> et applicabis Levitas coram tabernaculo foederis, convocata omni
          multitudine filiorum Israël.</ab>
        <ab xml:id="d1e1154" n="10"> Cumque Levitae fuerint coram Domino, ponent filii Israël manus
          suas super eos.</ab>
        <ab xml:id="d1e1157" n="11"> Et offeret Aaron Levitas, munus in conspectu Domini a filiis
          Israël, ut serviant in ministerio ejus.</ab>
        <ab xml:id="d1e1161" n="12"> Levitae quoque ponent manus suas super capita boum, e quibus
          unum facies pro peccato, et alterum in holocaustum Domini, ut depreceris pro eis.</ab>
        <ab xml:id="d1e1164" n="13"> Statuesque Levitas in conspectu Aaron et filiorum ejus, et
          consecrabis oblatos Domino,</ab>
        <ab xml:id="d1e1167" n="14"> ac separabis de medio filiorum Israël, ut sint mei.</ab>
        <ab xml:id="d1e1170" n="15"> Et postea ingredientur tabernaculum foederis, ut serviant mihi.
          Sicque purificabis et consecrabis eos in oblationem Domini : quoniam dono donati sunt mihi
          a filiis Israël.</ab>
        <ab xml:id="d1e1173" n="16"> Pro primogenitis quae aperiunt omnem vulvam in Israël, accepi
          eos.</ab>
        <ab xml:id="d1e1176" n="17"> Mea sunt enim omnia primogenita filiorum Israël, tam ex
          hominibus quam ex jumentis. Ex die quo percussi omne primogenitum in terra Aegypti,
          sanctificavi eos mihi :</ab>
        <ab xml:id="d1e1180" n="18"> et tuli Levitas pro cunctis primogenitis filiorum Israël,</ab>
        <ab xml:id="d1e1183" n="19"> tradidique eos dono Aaron et filiis ejus de medio populi, ut
          serviant mihi pro Israël in tabernaculo foederis, et orent pro eis ne sit in populo plaga,
          si ausi fuerint accedere ad sanctuarium.</ab>
        <ab xml:id="d1e1186" n="20"> Feceruntque Moyses et Aaron et omnis multitudo filiorum Israël
          super Levitas quae praeceperat Dominus Moysi :</ab>
        <ab xml:id="d1e1189" n="21"> purificatique sunt, et laverunt vestimenta sua. Elevavitque eos
          Aaron in conspectu Domini, et oravit pro eis,</ab>
        <ab xml:id="d1e1192" n="22"> ut purificati ingrederentur ad officia sua in tabernaculum
          foederis coram Aaron et filiis ejus. Sicut praeceperat Dominus Moysi de Levitis, ita
          factum est.</ab>
        <ab xml:id="d1e1195" n="23"> Locutusque est Dominus ad Moysen, dicens :</ab>
        <ab xml:id="d1e1199" n="24"> Haec est lex Levitarum : a viginti quinque annis et supra,
          ingredientur ut ministrent in tabernaculo foederis.</ab>
        <ab xml:id="d1e1202" n="25"> Cumque quinquagesimum annum aetatis impleverint, servire
          cessabunt,</ab>
        <ab xml:id="d1e1205" n="26"> eruntque ministri fratrum suorum in tabernaculo foederis, ut
          custodiant quae sibi fuerunt commendata : opera autem ipsa non faciant. Sic dispones
          Levitis in custodiis suis.</ab>
      </div>
      <div xml:id="d1e1209" type="chap" n="9">
        <ab xml:id="d1e1211" n="1"> Locutus est Dominus ad Moysen in deserto Sinai anno secundo,
          postquam egressi sunt de terra Aegypti, mense primo, dicens :</ab>
        <ab xml:id="d1e1214" n="2"> Faciant filii Israël Phase in tempore suo,</ab>
        <ab xml:id="d1e1217" n="3"> quartadecima die mensis hujus ad vesperam, juxta omnes
          caeremonias et justificationes ejus.</ab>
        <ab xml:id="d1e1220" n="4"> Praecepitque Moyses filiis Israël ut facerent Phase.</ab>
        <ab xml:id="d1e1223" n="5"> Qui fecerunt tempore suo, quartadecima die mensis ad vesperam,
          in monte Sinai. Juxta omnia quae mandaverat Dominus Moysi, fecerunt filii Israël.</ab>
        <ab xml:id="d1e1227" n="6"> Ecce autem quidam immundi super anima hominis, qui non poterant
          facere Phase in die illo, accedentes ad Moysen et Aaron,</ab>
        <ab xml:id="d1e1230" n="7"> dixerunt eis : Immundi sumus super anima hominis : quare
          fraudamur ut non valeamus oblationem offerre Domino in tempore suo inter filios Israël
          ?</ab>
        <ab xml:id="d1e1233" n="8"> Quibus respondit Moyses : State ut consulam quid praecipiat
          Dominus de vobis.</ab>
        <ab xml:id="d1e1236" n="9"> Locutusque est Dominus ad Moysen, dicens :</ab>
        <ab xml:id="d1e1239" n="10"> Loquere filiis Israël : Homo, qui fuerit immundus super anima,
          sive in via procul in gente vestra, faciat Phase Domino</ab>
        <ab xml:id="d1e1242" n="11"> in mense secundo, quartadecima die mensis ad vesperam. Cum
          azymis et lactucis agrestibus comedent illud :</ab>
        <ab xml:id="d1e1246" n="12"> non relinquent ex eo quippiam usque mane, et os ejus non
          confringent : omnem ritum Phase observabunt.</ab>
        <ab xml:id="d1e1249" n="13"> Si quis autem et mundus est, et in itinere non fuit, et tamen
          non fecit Phase, exterminabitur anima illa de populis suis, quia sacrificium Domino non
          obtulit tempore suo : peccatum suum ipse portabit.</ab>
        <ab xml:id="d1e1252" n="14"> Peregrinus quoque et advena si fuerint apud vos, facient Phase
          Domino juxta caeremonias et justificationes ejus. Praeceptum idem erit apud vos tam
          advenae quam indigenae.<pc ana="#pilcrow"/>
        </ab>
        <ab xml:id="d1e1256" n="15"> Igitur die qua erectum est tabernaculum, operuit illud nubes. A
          vespere autem super tentorium erat quasi species ignis usque mane.</ab>
        <ab xml:id="d1e1259" n="16"> Sic fiebat jugiter : per diem operiebat illud nubes, et per
          noctem quasi species ignis.</ab>
        <ab xml:id="d1e1262" n="17"> Cumque ablata fuisset nubes, quae tabernaculum protegebat, tunc
          proficiscebantur filii Israël : et in loco ubi stetisset nubes, ibi castrametabantur.</ab>
        <ab xml:id="d1e1266" n="18"> Ad imperium Domini proficiscebantur, et ad imperium illius
          figebant tabernaculum. Cunctis diebus quibus stabat nubes super tabernaculum, manebant in
          eodem loco :</ab>
        <ab xml:id="d1e1269" n="19"> et si evenisset ut multo tempore maneret super illud, erant
          filii Israël in excubiis Domini, et non proficiscebantur</ab>
        <ab xml:id="d1e1272" n="20"> quot diebus fuisset nubes super tabernaculum. Ad imperium
          Domini erigebant tentoria, et ad imperium illius deponebant.</ab>
        <ab xml:id="d1e1275" n="21"> Si fuisset nubes a vespere usque mane, et statim diluculo
          tabernaculum reliquisset, proficiscebantur : et si post diem et noctem recessisset,
          dissipabant tentoria.</ab>
        <ab xml:id="d1e1278" n="22"> Si vero biduo aut uno mense vel longiori tempore fuisset super
          tabernaculum, manebant filii Israël in eodem loco, et non proficiscebantur : statim autem
          ut recessisset, movebant castra.</ab>
        <ab xml:id="d1e1281" n="23"> Per verbum Domini figebant tentoria, et per verbum illius
          proficiscebantur : erantque in excubiis Domini juxta imperium ejus per manum Moysi.</ab>
      </div>
      <div xml:id="d1e1285" type="chap" n="10">
        <ab xml:id="d1e1287" n="1"> Locutusque est Dominus ad Moysen, dicens :</ab>
        <ab xml:id="d1e1290" n="2"> Fac tibi duas tubas argenteas ductiles, quibus convocare possis
          multitudinem quando movenda sunt castra.</ab>
        <ab xml:id="d1e1293" n="3"> Cumque increpueris tubis, congregabitur ad te omnis turba ad
          ostium tabernaculi foederis.</ab>
        <ab xml:id="d1e1296" n="4"> Si semel clangueris, venient ad te principes, et capita
          multitudinis Israël.</ab>
        <ab xml:id="d1e1299" n="5"> Si autem prolixior atque concisus clangor increpuerit, movebunt
          castra primi qui sunt ad orientalem plagam.</ab>
        <ab xml:id="d1e1303" n="6"> In secundo autem sonitu et pari ululatu tubae, levabunt tentoria
          qui habitant ad meridiem ; et juxta hunc modum reliqui facient, ululantibus tubis in
          profectionem.</ab>
        <ab xml:id="d1e1306" n="7"> Quando autem congregandus est populus, simplex tubarum clangor
          erit, et non concise ululabunt.</ab>
        <ab xml:id="d1e1309" n="8"> Filii autem Aaron sacerdotes clangent tubis : eritque hoc
          legitimum sempiternum in generationibus vestris.</ab>
        <ab xml:id="d1e1312" n="9"> Si exieritis ad bellum de terra vestra contra hostes qui
          dimicant adversum vos, clangetis ululantibus tubis, et erit recordatio vestri coram Domino
          Deo vestro, ut eruamini de manibus inimicorum vestrorum.</ab>
        <ab xml:id="d1e1315" n="10"> Siquando habebitis epulum, et dies festos, et calendas, canetis
          tubis super holocaustis, et pacificis victimis, ut sint vobis in recordationem Dei vestri.
          Ego Dominus Deus vester.<pc ana="#pilcrow"/>
        </ab>
        <ab xml:id="d1e1319" n="11"> Anno secundo, mense secundo, vigesima die mensis, elevata est
          nubes de tabernaculo foederis :</ab>
        <ab xml:id="d1e1323" n="12"> profectique sunt filii Israël per turmas suas de deserto Sinai,
          et recubuit nubes in solitudine Pharan.</ab>
        <ab xml:id="d1e1326" n="13"> Moveruntque castra primi juxta imperium Domini in manu
          Moysi.</ab>
        <ab xml:id="d1e1329" n="14"> Filii Juda per turmas suas : quorum princeps erat Nahasson
          filius Aminadab.</ab>
        <ab xml:id="d1e1332" n="15"> In tribu filiorum Issachar fuit princeps Nathanaël filius
          Suar.</ab>
        <ab xml:id="d1e1335" n="16"> In tribu Zabulon erat princeps Eliab filius Helon.</ab>
        <ab xml:id="d1e1338" n="17"> Depositumque est tabernaculum, quod portantes egressi sunt
          filii Gerson et Merari.</ab>
        <ab xml:id="d1e1342" n="18"> Profectique sunt et filii Ruben, per turmas et ordinem suum :
          quorum princeps erat Helisur filius Sedeur.</ab>
        <ab xml:id="d1e1345" n="19"> In tribu autem filiorum Simeon, princeps fuit Salamiel filius
          Surisaddai.</ab>
        <ab xml:id="d1e1348" n="20"> Porro in tribu Gad erat princeps Eliasaph filius Duel.</ab>
        <ab xml:id="d1e1351" n="21"> Profectique sunt et Caathitae portantes sanctuarium. Tamdiu
          tabernaculum portabatur, donec venirent ad erectionis locum.</ab>
        <ab xml:id="d1e1354" n="22"> Moverunt castra et filii Ephraim per turmas suas, in quorum
          exercitu princeps erat Elisama filius Ammiud.</ab>
        <ab xml:id="d1e1357" n="23"> In tribu autem filiorum Manasse princeps fuit Gamaliel filius
          Phadassur.</ab>
        <ab xml:id="d1e1361" n="24"> Et in tribu Benjamin erat dux Abidan filius Gedeonis.</ab>
        <ab xml:id="d1e1364" n="25"> Novissimi castrorum omnium profecti sunt filii Dan per turmas
          suas, in quorum exercitu princeps fuit Ahiezer filius Ammisaddai.</ab>
        <ab xml:id="d1e1367" n="26"> In tribu autem filiorum Aser erat princeps Phegiel filius
          Ochran.</ab>
        <ab xml:id="d1e1370" n="27"> Et in tribu filiorum Nephthali princeps fuit Ahira filius
          Enan.</ab>
        <ab xml:id="d1e1373" n="28"> Haec sunt castra, et profectiones filiorum Israël per turmas
          suas quando egrediebantur.<pc ana="#pilcrow"/>
        </ab>
        <ab xml:id="d1e1377" n="29"> Dixitque Moyses Hobab filio Raguel Madianitae, cognato suo :
          Proficiscimur ad locum quem Dominus daturus est nobis : veni nobiscum, ut benefaciamus
          tibi, quia Dominus bona promisit Israëli.</ab>
        <ab xml:id="d1e1381" n="30"> Cui ille respondit : Non vadam tecum, sed revertar in terram
          meam, in qua natus sum.</ab>
        <ab xml:id="d1e1384" n="31"> Et ille : Noli, inquit, nos relinquere : tu enim nosti in
          quibus locis per desertum castra ponere debeamus, et eris ductor noster.</ab>
        <ab xml:id="d1e1387" n="32"> Cumque nobiscum veneris, quidquid optimum fuerit ex opibus,
          quas nobis traditurus est Dominus, dabimus tibi.</ab>
        <ab xml:id="d1e1390" n="33"> Profecti sunt ergo de monte Domini viam trium dierum, arcaque
          foederis Domini praecedebat eos, per dies tres providens castrorum locum.</ab>
        <ab xml:id="d1e1393" n="34"> Nubes quoque Domini super eos erat per diem cum
          incederent.</ab>
        <ab xml:id="d1e1396" n="35"> Cumque elevaretur arca, dicebat Moyses : Surge, Domine, et
          dissipentur inimici tui, et fugiant qui oderunt te, a facie tua.</ab>
        <ab xml:id="d1e1400" n="36"> Cum autem deponeretur, aiebat : Revertere, Domine, ad
          multitudinem exercitus Israël.</ab>
      </div>
      <div xml:id="d1e1404" type="chap" n="11">
        <ab xml:id="d1e1406" n="1"> Interea ortum est murmur populi, quasi dolentium pro labore,
          contra Dominum. Quod cum audisset Dominus, iratus est. Et accensus in eos ignis Domini,
          devoravit extremam castrorum partem.</ab>
        <ab xml:id="d1e1409" n="2"> Cumque clamasset populus ad Moysen, oravit Moyses ad Dominum, et
          absorptus est ignis.</ab>
        <ab xml:id="d1e1412" n="3"> Vocavitque nomen loci illius, Incensio : eo quod incensus
          fuisset contra eos ignis Domini.</ab>
        <ab xml:id="d1e1415" n="4"> Vulgus quippe promiscuum, quod ascenderat cum eis, flagravit
          desiderio, sedens et flens, junctis sibi pariter filiis Israël, et ait : Quis dabit nobis
          ad vescendum carnes ?</ab>
        <ab xml:id="d1e1418" n="5"> recordamur piscium quos comedebamus in Aegypto gratis : in
          mentem nobis veniunt cucumeres, et pepones, porrique, et caepe, et allia.</ab>
        <ab xml:id="d1e1422" n="6"> Anima nostra arida est : nihil aliud respiciunt oculi nostri
          nisi man.</ab>
        <ab xml:id="d1e1425" n="7"> Erat autem man quasi semen coriandri, coloris bdellii.</ab>
        <ab xml:id="d1e1428" n="8"> Circuibatque populus, et colligens illud, frangebat mola, sive
          terebat in mortario, coquens in olla, et faciens ex eo tortulas saporis quasi panis
          oleati.</ab>
        <ab xml:id="d1e1431" n="9"> Cumque descenderet nocte super castra ros, descendebat pariter
          et man.<pc ana="#pilcrow"/>
        </ab>
        <ab xml:id="d1e1435" n="10"> Audivit ergo Moyses flentem populum per familias, singulos per
          ostia tentorii sui. Iratusque est furor Domini valde : sed et Moysi intoleranda res visa
          est,</ab>
        <ab xml:id="d1e1438" n="11"> et ait ad Dominum : Cur afflixisti servum tuum ? quare non
          invenio gratiam coram te ? et cur imposuisti pondus universi populi hujus super me ?</ab>
        <ab xml:id="d1e1442" n="12"> Numquid ego concepi omnem hanc multitudinem, vel genui eam, ut
          dicas mihi : Porta eos in sinu tuo sicut portare solet nutrix infantulum, et defer in
          terram, pro qua jurasti patribus eorum ?</ab>
        <ab xml:id="d1e1445" n="13"> Unde mihi carnes ut dem tantae multitudini ? flent contra me,
          dicentes : Da nobis carnes ut comedamus.</ab>
        <ab xml:id="d1e1448" n="14"> Non possum solus sustinere omnem hunc populum, quia gravis est
          mihi.</ab>
        <ab xml:id="d1e1451" n="15"> Sin aliter tibi videtur, obsecro ut interficias me, et inveniam
          gratiam in oculis tuis, ne tantis afficiar malis.<pc ana="#pilcrow"/>
        </ab>
        <ab xml:id="d1e1455" n="16"> Et dixit Dominus ad Moysen : Congrega mihi septuaginta viros de
          senibus Israël, quos tu nosti quod senes populi sint ac magistri : et duces eos ad ostium
          tabernaculi foederis, faciesque ibi stare tecum,</ab>
        <ab xml:id="d1e1458" n="17"> ut descendam et loquar tibi : et auferam de spiritu tuo,
          tradamque eis, ut sustentent tecum onus populi, et non tu solus graveris.</ab>
        <ab xml:id="d1e1462" n="18"> Populo quoque dices : Sanctificamini (cras comedetis carnes :
          ego enim audivi vos dicere : Quis dabit nobis escas carnium ? bene nobis erat in Aegypto),
          ut det vobis Dominus carnes, et comedatis :</ab>
        <ab xml:id="d1e1465" n="19"> non uno die, nec duobus, vel quinque aut decem, nec viginti
          quidem,</ab>
        <ab xml:id="d1e1468" n="20"> sed usque ad mensem dierum, donec exeat per nares vestras, et
          vertatur in nauseam, eo quod repuleritis Dominum, qui in medio vestri est, et fleveritis
          coram eo, dicentes : Quare egressi sumus ex Aegypto ?</ab>
        <ab xml:id="d1e1471" n="21"> Et ait Moyses : Sexcenta millia peditum hujus populi sunt : et
          tu dicis : Dabo eis esum carnium mense integro ?</ab>
        <ab xml:id="d1e1474" n="22"> numquid ovium et boum multitudo caedetur, ut possit sufficere
          ad cibum ? vel omnes pisces maris in unum congregabuntur, ut eos satient ?</ab>
        <ab xml:id="d1e1477" n="23"> Cui respondit Dominus : Numquid manus Domini invalida est ? jam
          nunc videbis utrum meus sermo opere compleatur.</ab>
        <ab xml:id="d1e1481" n="24"> Venit igitur Moyses, et narravit populo verba Domini,
          congregans septuaginta viros de senibus Israël, quos stare fecit circa tabernaculum.</ab>
        <ab xml:id="d1e1484" n="25"> Descenditque Dominus per nubem, et locutus est ad eum, auferens
          de spiritu qui erat in Moyse, et dans septuaginta viris. Cumque requievisset in eis
          spiritus, prophetaverunt, nec ultra cessaverunt.</ab>
        <ab xml:id="d1e1487" n="26"> Remanserat autem in castris duo viri, quorum unus vocabatur
          Eldad, et alter Medad, super quos requievit spiritus. Nam et ipsi descripti fuerant, et
          non exierant ad tabernaculum.</ab>
        <ab xml:id="d1e1490" n="27"> Cumque prophetarent in castris, cucurrit puer, et nuntiavit
          Moysi, dicens : Eldad et Medad prophetant in castris.</ab>
        <ab xml:id="d1e1493" n="28"> Statim Josue filius Nun, minister Moysi, et electus e pluribus,
          ait : Domine mi Moyses, prohibe eos.</ab>
        <ab xml:id="d1e1496" n="29"> At ille : Quid, inquit aemularis pro me ? quis tribuat ut omnis
          populus prophetet, et det eis Dominus spiritum suum ?</ab>
        <ab xml:id="d1e1500" n="30"> Reversusque est Moyses, et majores natu Israël in castra.<pc
            ana="#pilcrow"/>
        </ab>
        <ab xml:id="d1e1504" n="31"> Ventus autem egrediens a Domino, arreptans trans mare
          coturnices detulit, et demisit in castra itinere quantum uno die confici potest, ex omni
          parte castrorum per circuitum, volabantque in aëre duobus cubitis altitudine super
          terram.</ab>
        <ab xml:id="d1e1507" n="32"> Surgens ergo populus toto die illo, et nocte, ac die altero,
          congregavit coturnicum : qui parum, decem coros : et siccaverunt eas per gyrum
          castrorum.</ab>
        <ab xml:id="d1e1510" n="33"> Adhuc carnes erant in dentibus eorum, nec defecerat hujuscemodi
          cibus : et ecce furor Domini concitatus in populum, percussit eum plaga magna nimis.</ab>
        <ab xml:id="d1e1513" n="34"> Vocatusque est ille locus, Sepulchra concupiscentiae : ibi enim
          sepelierunt populum qui desideraverat. Egressi autem de Sepulchris concupiscentiae,
          venerunt in Haseroth, et manserunt ibi.</ab>
      </div>
      <div xml:id="d1e1518" type="chap" n="12">
        <ab xml:id="d1e1520" n="1"> Locutaque est Maria et Aaron contra Moysen propter uxorem ejus
          Aethiopissam,</ab>
        <ab xml:id="d1e1523" n="2"> et dixerunt : Num per solum Moysen locutus est Dominus ? nonne
          et nobis similiter est locutus ? Quod cum audisset Dominus</ab>
        <ab xml:id="d1e1526" n="3"> (erat enim Moyses vir mitissimus super omnes homines qui
          morabantur in terra),</ab>
        <ab xml:id="d1e1529" n="4"> statim locutus est ad eum, et ad Aaron et Mariam : Egredimini
          vos tantum tres ad tabernaculum foederis. Cumque fuissent egressi,</ab>
        <ab xml:id="d1e1532" n="5"> descendit Dominus in columna nubis, et stetit in introitu
          tabernaculi, vocans Aaron et Mariam. Qui cum issent,</ab>
        <ab xml:id="d1e1536" n="6"> dixit ad eos : Audite sermones meos : si quis fuerit inter vos
          propheta Domini, in visione apparebo ei, vel per somnium loquar ad illum.</ab>
        <ab xml:id="d1e1539" n="7"> At non talis servus meus Moyses, qui in omni domo mea
          fidelissimus est :</ab>
        <ab xml:id="d1e1542" n="8"> ore enim ad os loquor ei : et palam, et non per aenigmata et
          figuras Dominum videt. Quare ergo non timuistis detrahere servo meo Moysi ?<pc
            ana="#pilcrow"/>
        </ab>
        <ab xml:id="d1e1546" n="9"> Iratusque contra eos, abiit :</ab>
        <ab xml:id="d1e1549" n="10"> nubes quoque recessit quae erat super tabernaculum : et ecce
          Maria apparuit candens lepra quasi nix. Cumque respexisset eam Aaron, et vidisset perfusam
          lepra,</ab>
        <ab xml:id="d1e1552" n="11"> ait ad Moysen : Obsecro, domine mi, ne imponas nobis hoc
          peccatum quod stulte commisimus,</ab>
        <ab xml:id="d1e1556" n="12"> ne fiat haec quasi mortua, et ut abortivum quod projicitur de
          vulva matris suae : ecce jam medium carnis ejus devoratum est a lepra.</ab>
        <ab xml:id="d1e1559" n="13"> Clamavitque Moyses ad Dominum, dicens : Deus, obsecro, sana
          eam.</ab>
        <ab xml:id="d1e1562" n="14"> Cui respondit Dominus : Si pater ejus spuisset in faciem
          illius, nonne debuerat saltem septem diebus rubore suffundi ? separetur septem diebus
          extra castra, et postea revocabitur.</ab>
        <ab xml:id="d1e1565" n="15"> Exclusa est itaque Maria extra castra septem diebus : et
          populus non est motus de loco illo, donec revocata est Maria.</ab>
      </div>
      <div xml:id="d1e1569" type="chap" n="13">
        <ab xml:id="d1e1571" n="1"> Profectusque est populus de Haseroth, fixis tentoriis in deserto
          Pharan.</ab>
        <ab xml:id="d1e1574" n="2"> Ibique locutus est Dominus ad Moysen, dicens :</ab>
        <ab xml:id="d1e1577" n="3"> Mitte viros, qui considerent terram Chanaan, quam daturus sum
          filiis Israël, singulos de singulis tribubus, ex principibus.</ab>
        <ab xml:id="d1e1580" n="4"> Fecit Moyses quod Dominus imperaverat, de deserto Pharan mittens
          principes viros, quorum ista sunt nomina.</ab>
        <ab xml:id="d1e1583" n="5"> De tribu Ruben, Sammua filium Zechur.</ab>
        <ab xml:id="d1e1587" n="6"> De tribu Simeon, Saphat filium Huri.</ab>
        <ab xml:id="d1e1590" n="7"> De tribu Juda, Caleb filium Jephone.</ab>
        <ab xml:id="d1e1593" n="8"> De tribu Issachar, Igal filium Joseph.</ab>
        <ab xml:id="d1e1596" n="9"> De tribu Ephraim, Osee filium Nun.</ab>
        <ab xml:id="d1e1599" n="10"> De tribu Benjamin, Phalti filium Raphu.</ab>
        <ab xml:id="d1e1602" n="11"> De tribu Zabulon, Geddiel filium Sodi.</ab>
        <ab xml:id="d1e1606" n="12"> De tribu Joseph, sceptri Manasse, Gaddi filium Susi.</ab>
        <ab xml:id="d1e1609" n="13"> De tribu Dan, Ammiel filium Gemalli.</ab>
        <ab xml:id="d1e1612" n="14"> De tribu Aser, Sthur filium Michaël.</ab>
        <ab xml:id="d1e1615" n="15"> De tribu Nephthali, Nahabi filium Vapsi.</ab>
        <ab xml:id="d1e1618" n="16"> De tribu Gad, Guel filium Machi.</ab>
        <ab xml:id="d1e1621" n="17"> Haec sunt nomina virorum, quos misit Moyses ad considerandam
          terram : vocavitque Osee filium Nun, Josue.<pc ana="#pilcrow"/>
        </ab>
        <ab xml:id="d1e1626" n="18"> Misit ergo eos Moyses ad considerandam terram Chanaan, et dixit
          ad eos : Ascendite per meridianam plagam. Cumque veneritis ad montes,</ab>
        <ab xml:id="d1e1629" n="19"> considerate terram, qualis sit : et populum qui habitator est
          ejus, utrum fortis sit an infirmus : si pauci numero an plures :</ab>
        <ab xml:id="d1e1632" n="20"> ipsa terra, bona an mala : urbes quales, muratae an absque
          muris :</ab>
        <ab xml:id="d1e1635" n="21"> humus, pinguis an sterilis, nemorosa an absque arboribus.
          Confortamini, et afferte nobis de fructibus terrae. Erat autem tempus quando jam
          praecoquae uvae vesci possunt.</ab>
        <ab xml:id="d1e1638" n="22"> Cumque ascendissent, exploraverunt terram a deserto Sin, usque
          Rohob intrantibus Emath.</ab>
        <ab xml:id="d1e1641" n="23"> Ascenderuntque ad meridiem, et venerunt in Hebron, ubi erant
          Achiman et Sisai et Tholmai filii Enac : nam Hebron septem annis ante Tanim urbem Aegypti
          condita est.</ab>
        <ab xml:id="d1e1645" n="24"> Pergentesque usque ad Torrentem botri, absciderunt palmitem cum
          uva sua, quem portaverunt in vecte duo viri. De malis quoque granatis et de ficis loci
          illius tulerunt :</ab>
        <ab xml:id="d1e1648" n="25"> qui appellatus est Nehelescol, id est Torrens botri, eo quod
          botrum portassent inde filii Israël.<pc ana="#pilcrow"/>
        </ab>
        <ab xml:id="d1e1652" n="26"> Reversique exploratores terrae post quadraginta dies, omni
          regione circuita,</ab>
        <ab xml:id="d1e1655" n="27"> venerunt ad Moysen et Aaron et ad omnem coetum filiorum Israël
          in desertum Pharan, quod est in Cades. Locutique eis et omni multitudini ostenderunt
          fructus terrae :</ab>
        <ab xml:id="d1e1658" n="28"> et narraverunt, dicentes : Venimus in terram, ad quam misisti
          nos, quae revera fluit lacte et melle, ut ex his fructibus cognosci potest :</ab>
        <ab xml:id="d1e1661" n="29"> sed cultores fortissimos habet, et urbes grandes atque muratas.
          Stirpem Enac vidimus ibi.</ab>
        <ab xml:id="d1e1665" n="30"> Amalec habitat in meridie, Hethaeus et Jebusaeus et Amorrhaeus
          in montanis : Chananaeus vero moratur juxta mare et circa fluenta Jordanis.</ab>
        <ab xml:id="d1e1668" n="31"> Inter haec Caleb compescens murmur populi, qui oriebatur contra
          Moysen, ait : Ascendamus, et possideamus terram, quoniam poterimus obtinere eam.</ab>
        <ab xml:id="d1e1671" n="32"> Alii vero, qui fuerant cum eo, dicebant : Nequaquam ad hunc
          populum valemus ascendere, quia fortior nobis est.</ab>
        <ab xml:id="d1e1674" n="33"> Detraxeruntque terrae, quam inspexerant, apud filios Israël,
          dicentes : Terra, quam lustravimus, devorat habitatores suos : populus, quem aspeximus,
          procerae staturae est.</ab>
        <ab xml:id="d1e1677" n="34"> Ibi vidimus monstra quaedam filiorum Enac de genere giganteo :
          quibus comparati, quasi locustae videbamur.</ab>
      </div>
      <div xml:id="d1e1681" type="chap" n="14">
        <ab xml:id="d1e1683" n="1"> Igitur vociferans omnis turba flevit nocte illa,</ab>
        <ab xml:id="d1e1686" n="2"> et murmurati sunt contra Moysen et Aaron cuncti filii Israël,
          dicentes :</ab>
        <ab xml:id="d1e1689" n="3"> Utinam mortui essemus in Aegypto : et in hac vasta solitudine
          utinam pereamus, et non inducat nos Dominus in terram istam, ne cadamus gladio, et uxores
          ac liberi nostri ducantur captivi. Nonne melius est reverti in Aegyptum ?</ab>
        <ab xml:id="d1e1692" n="4"> Dixeruntque alter ad alterum : Constituamus nobis ducem, et
          revertamur in Aegyptum.</ab>
        <ab xml:id="d1e1695" n="5"> Quo audito, Moyses et Aaron ceciderunt proni in terram coram
          omni multitudine filiorum Israël.</ab>
        <ab xml:id="d1e1699" n="6"> At vero Josue filius Nun et Caleb filius Jephone, qui et ipsi
          lustraverant terram, sciderunt vestimenta sua,</ab>
        <ab xml:id="d1e1702" n="7"> et ad omnem multitudinem filiorum Israël locuti sunt : Terra,
          quam circuivimus, valde bona est.</ab>
        <ab xml:id="d1e1705" n="8"> Si propitius fuerit Dominus, inducet nos in eam, et tradet humum
          lacte et melle manantem.</ab>
        <ab xml:id="d1e1708" n="9"> Nolite rebelles esse contra Dominum : neque timeatis populum
          terrae hujus, quia sicut panem ita eos possumus devorare. Recessit ab eis omne praesidium
          : Dominus nobiscum est, nolite metuere.</ab>
        <ab xml:id="d1e1711" n="10"> Cumque clamaret omnis multitudo, et lapidibus eos vellet
          opprimere, apparuit gloria Domini super tectum foederis cunctis filiis Israël.<pc
            ana="#pilcrow"/>
        </ab>
        <ab xml:id="d1e1715" n="11"> Et dixit Dominus ad Moysen : Usquequo detrahet mihi populus
          iste ? quousque non credent mihi, in omnibus signis quae feci coram eis ?</ab>
        <ab xml:id="d1e1719" n="12"> Feriam igitur eos pestilentia, atque consumam : te autem faciam
          principem super gentem magnam, et fortiorem quam haec est.</ab>
        <ab xml:id="d1e1722" n="13"> Et ait Moyses ad Dominum : Ut audiant Aegyptii, de quorum medio
          eduxisti populum istum,</ab>
        <ab xml:id="d1e1725" n="14"> et habitatores terrae hujus, qui audierunt quod tu, Domine, in
          populo isto sis, et facie videaris ad faciem, et nubes tua protegat illos, et in columna
          nubis praecedas eos per diem, et in columna ignis per noctem :</ab>
        <ab xml:id="d1e1728" n="15"> quod occideris tantam multitudinem quasi unum hominem, et
          dicant :</ab>
        <ab xml:id="d1e1731" n="16"> Non poterat introducere populum in terram pro qua juraverat :
          idcirco occidit eos in solitudine ?</ab>
        <ab xml:id="d1e1734" n="17"> Magnificetur ergo fortitudo Domini sicut jurasti, dicens :</ab>
        <ab xml:id="d1e1738" n="18"> Dominus patiens et multae misericordiae, auferens iniquitatem
          et scelera, nullumque innoxium derelinquens, qui visitas peccata patrum in filios in
          tertiam et quartam generationem.</ab>
        <ab xml:id="d1e1741" n="19"> Dimitte, obsecro, peccatum populi hujus secundum magnitudinem
          misericordiae tuae, sicut propitius fuisti egredientibus de Aegypto usque ad locum
          istum.</ab>
        <ab xml:id="d1e1744" n="20"> Dixitque Dominus : Dimisi juxta verbum tuum.</ab>
        <ab xml:id="d1e1747" n="21"> Vivo ego : et implebitur gloria Domini universa terra.</ab>
        <ab xml:id="d1e1750" n="22"> Attamen omnes homines qui viderunt majestatem meam, et signa
          quae feci in Aegypto et in solitudine, et tentaverunt me jam per decem vices, nec
          obedierunt voci meae,</ab>
        <ab xml:id="d1e1753" n="23"> non videbunt terram pro qua juravi patribus eorum, nec quisquam
          ex illis qui detraxit mihi, intuebitur eam.</ab>
        <ab xml:id="d1e1757" n="24"> Servum meum Caleb, qui plenus alio spiritu secutus est me,
          inducam in terram hanc, quam circuivit ; et semen ejus possidebit eam.</ab>
        <ab xml:id="d1e1760" n="25"> Quoniam Amalecites et Chananaeus habitant in vallibus. Cras
          movete castra, et revertimini in solitudinem per viam maris Rubri.</ab>
        <ab xml:id="d1e1763" n="26"> Locutusque est Dominus ad Moysen et Aaron, dicens :</ab>
        <ab xml:id="d1e1766" n="27"> Usquequo multitudo haec pessima murmurat contra me ? querelas
          filiorum Israël audivi.</ab>
        <ab xml:id="d1e1769" n="28"> Dic ergo eis : Vivo ego, ait Dominus : sicut locuti estis
          audiente me, sic faciam vobis.</ab>
        <ab xml:id="d1e1772" n="29"> In solitudine hac jacebunt cadavera vestra. Omnes qui numerati
          estis a viginti annis et supra, et murmurastis contra me,</ab>
        <ab xml:id="d1e1776" n="30"> non intrabitis terram, super quam levavi manum meam ut habitare
          vos facerem, praeter Caleb filium Jephone, et Josue filium Nun.</ab>
        <ab xml:id="d1e1779" n="31"> Parvulos autem vestros, de quibus dixistis quod praedae
          hostibus forent, introducam, ut videant terram, quae vobis displicuit.</ab>
        <ab xml:id="d1e1782" n="32"> Vestra cadavera jacebunt in solitudine.</ab>
        <ab xml:id="d1e1785" n="33"> Filii vestri erunt vagi in deserto annis quadraginta, et
          portabunt fornicationem vestram, donec consumantur cadavera patrum in deserto,</ab>
        <ab xml:id="d1e1788" n="34"> juxta numerum quadraginta dierum, quibus considerastis terram :
          annus pro die imputabitur. Et quadraginta annis recipietis iniquitates vestras, et scietis
          ultionem meam :</ab>
        <ab xml:id="d1e1791" n="35"> quoniam sicut locutus sum, ita faciam omni multitudini huic
          pessimae, quae consurrexit adversum me : in solitudine hac deficiet, et morietur.</ab>
        <ab xml:id="d1e1795" n="36"> Igitur omnes viri, quos miserat Moyses ad contemplandam terram,
          et qui reversi murmurare fecerant contra eum omnem multitudinem, detrahentes terrae quod
          esset mala,</ab>
        <ab xml:id="d1e1798" n="37"> mortui sunt atque percussi in conspectu Domini.</ab>
        <ab xml:id="d1e1801" n="38"> Josue autem filius Nun, et Caleb filius Jephone, vixerunt ex
          omnibus qui perrexerant ad considerandam terram.<pc ana="#pilcrow"/>
        </ab>
        <ab xml:id="d1e1805" n="39"> Locutusque est Moyses universa verba haec ad omnes filios
          Israël, et luxit populus nimis.</ab>
        <ab xml:id="d1e1808" n="40"> Et ecce mane primo surgentes ascenderunt verticem montis, atque
          dixerunt : Parati sumus ascendere ad locum, de quo Dominus locutus est : quia
          peccavimus.</ab>
        <ab xml:id="d1e1811" n="41"> Quibus Moyses : Cur, inquit, transgredimini verbum Domini, quod
          vobis non cedet in prosperum ?</ab>
        <ab xml:id="d1e1815" n="42"> nolite ascendere : non enim est Dominus vobiscum : ne corruatis
          coram inimicis vestris.</ab>
        <ab xml:id="d1e1818" n="43"> Amalecites et Chananaeus ante vos sunt, quorum gladio
          corruetis, eo quod nolueritis acquiescere Domino : nec erit Dominus vobiscum.</ab>
        <ab xml:id="d1e1821" n="44"> At illi contenebrati ascenderunt in verticem montis. Arca autem
          testamenti Domini et Moyses non recesserunt de castris.</ab>
        <ab xml:id="d1e1824" n="45"> Descenditque Amalecites et Chananaeus, qui habitabat in monte :
          et percutiens eos atque concidens, persecutus est eos usque Horma.</ab>
      </div>
      <div xml:id="d1e1828" type="chap" n="15">
        <ab xml:id="d1e1830" n="1"> Locutus est Dominus ad Moysen, dicens :</ab>
        <ab xml:id="d1e1833" n="2"> Loquere ad filios Israël, et dices ad eos : Cum ingressi
          fueritis terram habitationis vestrae, quam ego dabo vobis,</ab>
        <ab xml:id="d1e1836" n="3"> et feceritis oblationem Domino in holocaustum, aut victimam,
          vota solventes, vel sponte offerentes munera, aut in solemnitatibus vestris adolentes
          odorem suavitatis Domino, de bobus sive de ovibus :</ab>
        <ab xml:id="d1e1839" n="4"> offeret quicumque immolaverit victimam, sacrificium similae,
          decimam partem ephi, conspersae oleo, quod mensuram habebit quartam partem hin :</ab>
        <ab xml:id="d1e1842" n="5"> et vinum ad liba fundenda ejusdem mensurae dabit in holocaustum
          sive in victimam. Per agnos singulos</ab>
        <ab xml:id="d1e1846" n="6"> et arietes erit sacrificium similae duarum decimarum, quae
          conspersa sit oleo tertiae partis hin :</ab>
        <ab xml:id="d1e1849" n="7"> et vinum ad libamentum tertiae partis ejusdem mensurae offeret
          in odorem suavitatis Domino.</ab>
        <ab xml:id="d1e1852" n="8"> Quando vero de bobus feceris holocaustum aut hostiam, ut impleas
          votum vel pacificas victimas,</ab>
        <ab xml:id="d1e1855" n="9"> dabis per singulos boves similae tres decimas conspersae oleo,
          quod habeat medium mensurae hin :</ab>
        <ab xml:id="d1e1858" n="10"> et vinum ad liba fundenda ejusdem mensurae in oblationem
          suavissimi odoris Domino.</ab>
        <ab xml:id="d1e1861" n="11"> Sic facies</ab>
        <ab xml:id="d1e1865" n="12"> per singulos boves et arietis et agnos et haedos.</ab>
        <ab xml:id="d1e1868" n="13"> Tam indigenae quam peregrini</ab>
        <ab xml:id="d1e1871" n="14"> eodem ritu offerent sacrificia.</ab>
        <ab xml:id="d1e1874" n="15"> Unum praeceptum erit atque judicium tam vobis quam advenis
            terrae.<pc ana="#pilcrow"/>
        </ab>
        <ab xml:id="d1e1878" n="16"> Locutus est Dominus ad Moysen, dicens :</ab>
        <ab xml:id="d1e1881" n="17"> Loquere filiis Israël, et dices ad eos :</ab>
        <ab xml:id="d1e1885" n="18"> Cum veneritis in terram, quam dabo vobis,</ab>
        <ab xml:id="d1e1888" n="19"> et comederitis de panibus regionis illius, separabitis
          primitias Domino</ab>
        <ab xml:id="d1e1891" n="20"> de cibis vestris. Sicut de areis primitias separatis,</ab>
        <ab xml:id="d1e1894" n="21"> ita et de pulmentis dabitis primitiva Domino.<pc ana="#pilcrow"
          />
        </ab>
        <ab xml:id="d1e1898" n="22"> Quod si per ignorantiam praeterieritis quidquam horum, quae
          locutus est Dominus ad Moysen,</ab>
        <ab xml:id="d1e1901" n="23"> et mandavit per eum ad vos, a die qua coepit jubere et
          ultra,</ab>
        <ab xml:id="d1e1905" n="24"> oblitaque fuerit facere multitudo : offeret vitulum de armento,
          holocaustum in odorem suavissimum Domino, et sacrificum ejus ac liba, ut caeremoniae
          postulant, hircumque pro peccato :</ab>
        <ab xml:id="d1e1908" n="25"> et rogabit sacerdos pro omni multitudine filiorum Israël, et
          dimittetur eis, quoniam non sponte peccaverunt, nihilominus offerentes incensum Domino pro
          se et pro peccato atque errore suo :</ab>
        <ab xml:id="d1e1911" n="26"> et dimittetur universae plebi filiorum Israël, et advenis qui
          peregrinantur inter eos : quoniam culpa est omnis populi per ignorantiam.</ab>
        <ab xml:id="d1e1914" n="27"> Quod si anima una nesciens peccaverit, offeret capram anniculam
          pro peccato suo :</ab>
        <ab xml:id="d1e1917" n="28"> et deprecabitur pro ea sacerdos, quod inscia peccaverit coram
          Domino : impetrabitque ei veniam, et dimittetur illi.</ab>
        <ab xml:id="d1e1920" n="29"> Tam indigenis quam advenis una lex erit omnium, qui peccaverint
          ignorantes.</ab>
        <ab xml:id="d1e1924" n="30"> Anima vero, quae per superbiam aliquid commiserit, sive civis
          sit ille, sive peregrinus (quoniam adversus Dominum rebellis fuit), peribit de populo suo
          :</ab>
        <ab xml:id="d1e1927" n="31"> verbum enim Domini contempsit, et praeceptum illius fecit
          irritum : idcirco delebitur, et portabit iniquitatem suam.<pc ana="#pilcrow"/>
        </ab>
        <ab xml:id="d1e1931" n="32"> Factum est autem, cum essent filii Israël in solitudine, et
          invenissent hominem colligentem ligna in die sabbati,</ab>
        <ab xml:id="d1e1934" n="33"> obtulerunt eum Moysi et Aaron et universae multitudini.</ab>
        <ab xml:id="d1e1937" n="34"> Qui recluserunt eum in carcerem, nescientes quid super eo
          facere deberent.</ab>
        <ab xml:id="d1e1940" n="35"> Dixitque Dominus ad Moysen : Morte moriatur homo iste : obruat
          eum lapidibus omnis turba extra castra.</ab>
        <ab xml:id="d1e1944" n="36"> Cumque eduxissent eum foras, obruerunt lapidibus, et mortuus
          est, sicut praeceperat Dominus.<pc ana="#pilcrow"/>
        </ab>
        <ab xml:id="d1e1948" n="37"> Dixit quoque Dominus ad Moysen :</ab>
        <ab xml:id="d1e1951" n="38"> Loquere filiis Israël, et dices ad eos ut faciant sibi fimbrias
          per angulos palliorum, ponentes in eis vittas hyacinthinas :</ab>
        <ab xml:id="d1e1954" n="39"> quas cum viderint, recordentur omnium mandatorum Domini, nec
          sequantur cogitationes suas et oculos per res varias fornicantes,</ab>
        <ab xml:id="d1e1957" n="40"> sed magis memores praeceptorum Domini faciant ea, sintque
          sancti Deo suo.</ab>
        <ab xml:id="d1e1960" n="41"> Ego Dominus Deus vester, qui eduxi vos de terra Aegypti, ut
          essem Deus vester.</ab>
      </div>
      <div xml:id="d1e1964" type="chap" n="16">
        <ab xml:id="d1e1966" n="1"> Ecce autem Core filius Isaar, filii Caath, filii Levi, et Dathan
          atque Abiron filii Eliab, Hon quoque filius Pheleth de filiis Ruben,</ab>
        <ab xml:id="d1e1969" n="2"> surrexerunt contra Moysen, aliique filiorum Israël ducenti
          quinquaginta viri proceres synagogae, et qui tempore concilii per nomina vocabantur.</ab>
        <ab xml:id="d1e1972" n="3"> Cumque stetissent adversum Moysen et Aaron, dixerunt : Sufficiat
          vobis, quia omnis multitudo sanctorum est, et in ipsis est Dominus : cur elevamini super
          populum Domini ?</ab>
        <ab xml:id="d1e1975" n="4"> Quod cum audisset Moyses, cecidit pronus in faciem :</ab>
        <ab xml:id="d1e1978" n="5"> locutusque ad Core et ad omnem multitudinem : Mane, inquit,
          notum faciet Dominus qui ad se pertineant, et sanctos applicabit sibi : et quos elegerit,
          appropinquabunt ei.</ab>
        <ab xml:id="d1e1982" n="6"> Hoc igitur facite : tollat unusquisque thuribula sua, tu Core,
          et omne concilium tuum :</ab>
        <ab xml:id="d1e1985" n="7"> et hausto cras igne, ponite desuper thymiama coram Domino : et
          quemcumque elegerit, ipse erit sanctus : multum erigimini filii Levi.</ab>
        <ab xml:id="d1e1988" n="8"> Dixitque rursum ad Core : Audite, filii Levi :</ab>
        <ab xml:id="d1e1991" n="9"> num parum vobis est quod separavit vos Deus Israël ab omni
          populo, et junxit sibi, ut serviretis ei in cultu tabernaculi, et staretis coram
          frequentia populi, et ministraretis ei ?</ab>
        <ab xml:id="d1e1994" n="10"> idcirco ad se fecit accedere te et omnes fratres tuos filios
          Levi, ut vobis etiam sacerdotium vindicetis,</ab>
        <ab xml:id="d1e1997" n="11"> et omnis globus tuus stet contra Dominum ? quid est enim Aaron
          ut murmuretis contra eum ?<pc ana="#pilcrow"/>
        </ab>
        <ab xml:id="d1e2002" n="12"> Misit ergo Moyses ut vocaret Dathan et Abiron filios Eliab. Qui
          responderunt : Non venimus.</ab>
        <ab xml:id="d1e2005" n="13"> Numquid parum est tibi quod eduxisti nos de terra, quae lacte
          et melle manabat, ut occideres in deserto, nisi et dominatus fueris nostri ?</ab>
        <ab xml:id="d1e2008" n="14"> Revera induxisti nos in terram, quae fluit rivis lactis et
          mellis, et dedisti nobis possessiones agrorum et vinearum : an et oculos nostros vis
          eruere ? non venimus.</ab>
        <ab xml:id="d1e2011" n="15"> Iratusque Moyses valde, ait ad Dominum : Ne respicias
          sacrificia eorum : tu scis quod ne asellum quidem umquam acceperim ab eis, nec afflixerim
          quempiam eorum.<pc ana="#pilcrow"/>
        </ab>
        <ab xml:id="d1e2015" n="16"> Dixitque ad Core : Tu, et omnis congregatio tua, state seorsum
          coram Domino, et Aaron die crastino separatim.</ab>
        <ab xml:id="d1e2018" n="17"> Tollite singuli thuribula vestra, et ponite super ea incensum,
          offerentes Domino ducenta quinquaginta thuribula : Aaron quoque teneat thuribulum
          suum.</ab>
        <ab xml:id="d1e2022" n="18"> Quod cum fecissent, stantibus Moyses et Aaron,</ab>
        <ab xml:id="d1e2025" n="19"> et coacervassent adversum eos omnem multitudinem ad ostium
          tabernaculi, apparuit cunctis gloria Domini.</ab>
        <ab xml:id="d1e2028" n="20"> Locutusque Dominus ad Moysen et Aaron, ait :</ab>
        <ab xml:id="d1e2031" n="21"> Separamini de medio congregationis hujus, ut eos repente
          disperdam.</ab>
        <ab xml:id="d1e2034" n="22"> Qui ceciderunt proni in faciem, atque dixerunt : Fortissime
          Deus spirituum universae carnis, num uno peccante, contra omnes ira tua desaeviet ?</ab>
        <ab xml:id="d1e2037" n="23"> Et ait Dominus ad Moysen :</ab>
        <ab xml:id="d1e2041" n="24"> Praecipe universo populo ut separetur a tabernaculis Core et
          Dathan et Abiron.<pc ana="#pilcrow"/>
        </ab>
        <ab xml:id="d1e2045" n="25"> Surrexitque Moyses, et abiit ad Dathan et Abiron : et
          sequentibus eum senioribus Israël,</ab>
        <ab xml:id="d1e2048" n="26"> dixit ad turbam : Recedite a tabernaculis hominum impiorum, et
          nolite tangere quae ad eos pertinent, ne involvamini in peccatis eorum.</ab>
        <ab xml:id="d1e2051" n="27"> Cumque recessissent a tentoriis eorum per circuitum, Dathan et
          Abiron egressi stabant in introitu papilionum suorum cum uxoribus et liberis, omnique
          frequentia.</ab>
        <ab xml:id="d1e2054" n="28"> Et ait Moyses : In hoc scietis quod Dominus miserit me ut
          facerem universa quae cernitis, et non ex proprio ea corde protulerim :</ab>
        <ab xml:id="d1e2057" n="29"> si consueta hominum morte interierint, et visitaverit eos
          plaga, qua et ceteri visitari solent, non misit me Dominus :</ab>
        <ab xml:id="d1e2061" n="30"> sin autem novam rem fecerit Dominus, ut aperiens terra os suum
          deglutiat eos et omnia quae ad illos pertinent, descenderintque viventes in infernum,
          scietis quod blasphemaverint Dominum.<pc ana="#pilcrow"/>
        </ab>
        <ab xml:id="d1e2065" n="31"> Confestim igitur ut cessavit loqui, dirupta est terra sub
          pedibus eorum :</ab>
        <ab xml:id="d1e2068" n="32"> et aperiens os suum, devoravit illos cum tabernaculis suis et
          universa substantia eorum,</ab>
        <ab xml:id="d1e2071" n="33"> descenderuntque vivi in infernum operti humo, et perierunt de
          medio multitudinis.</ab>
        <ab xml:id="d1e2074" n="34"> At vero omnis Israël, qui stabat per gyrum, fugit ad clamorem
          pereuntium, dicens : Ne forte et nos terra deglutiat.</ab>
        <ab xml:id="d1e2077" n="35"> Sed et ignis egressus a Domino interfecit ducentos quinquaginta
          viros, qui offerebant incensum.</ab>
        <ab xml:id="d1e2081" n="36"> Locutusque est Dominus ad Moysen, dicens :</ab>
        <ab xml:id="d1e2084" n="37"> Praecipe Eleazaro filio Aaron sacerdoti ut tollat thuribula
          quae jacent in incendio, et ignem huc illucque dispergat : quoniam sanctificata sunt</ab>
        <ab xml:id="d1e2087" n="38"> in mortibus peccatorum : producatque ea in laminas, et affigat
          altari, eo quod oblatum sit in eis incensum Domino, et sanctificata sint, ut cernant ea
          pro signo et monimento filii Israël.</ab>
        <ab xml:id="d1e2090" n="39"> Tulit ergo Eleazar sacerdos thuribula aenea, in quibus
          obtulerant hi quos incendium devoravit, et produxit ea in laminas, affigens altari :</ab>
        <ab xml:id="d1e2093" n="40"> ut haberent postea filii Israël, quibus commonerentur ne quis
          accedat alienigena, et qui non est de semine Aaron ad offerendum incensum Domino, ne
          patiatur sicut passus est Core, et omnis congregatio ejus, loquente Domino ad Moysen.<pc
            ana="#pilcrow"/>
        </ab>
        <ab xml:id="d1e2097" n="41"> Murmuravit autem omnis multitudo filiorum Israël sequenti die
          contra Moysen et Aaron, dicens : Vos interfecistis populum Domini.</ab>
        <ab xml:id="d1e2101" n="42"> Cumque oriretur seditio, et tumultus incresceret,</ab>
        <ab xml:id="d1e2104" n="43"> Moyses et Aaron fugerunt ad tabernaculum foederis. Quod,
          postquam ingressi sunt, operuit nubes, et apparuit gloria Domini.</ab>
        <ab xml:id="d1e2107" n="44"> Dixitque Dominus ad Moysen :</ab>
        <ab xml:id="d1e2110" n="45"> Recedite de medio hujus multitudinis, etiam nunc delebo eos.
          Cumque jacerent in terra,</ab>
        <ab xml:id="d1e2113" n="46"> dixit Moyses ad Aaron : Tolle thuribulum, et hausto igne de
          altari, mitte incensum desuper, pergens cito ad populum, ut roges pro eis : jam enim
          egressa est ira a Domino, et plaga desaevit.</ab>
        <ab xml:id="d1e2116" n="47"> Quod cum fecisset Aaron, et cucurrisset ad mediam multitudinem,
          quam jam vastabat incendium, obtulit thymiama :</ab>
        <ab xml:id="d1e2120" n="48"> et stans inter mortuos ac viventes, pro populo deprecatus est,
          et plaga cessavit.</ab>
        <ab xml:id="d1e2123" n="49"> Fuerunt autem qui percussi sunt, quatuordecim millia hominum,
          et septingenti, absque his qui perierant in seditione Core.</ab>
        <ab xml:id="d1e2126" n="50"> Reversusque est Aaron ad Moysen ad ostium tabernaculi foederis
          postquam quievit interitus.</ab>
      </div>
      <div xml:id="d1e2130" type="chap" n="17">
        <ab xml:id="d1e2132" n="1"> Et locutus est Dominus ad Moysen, dicens :</ab>
        <ab xml:id="d1e2135" n="2"> Loquere ad filios Israël, et accipe ab eis virgas singulas per
          cognationes suas, a cunctis principibus tribuum, virgas duodecim, et uniuscujusque nomen
          superscribes virgae suae.</ab>
        <ab xml:id="d1e2138" n="3"> Nomen autem Aaron erit in tribu Levi, et una virga cunctas
          seorsum familias continebit :</ab>
        <ab xml:id="d1e2141" n="4"> ponesque eas in tabernaculo foederis coram testimonio, ubi
          loquar ad te.</ab>
        <ab xml:id="d1e2144" n="5"> Quem ex his elegero, germinabit virga ejus : et cohibebo a me
          querimonias filiorum Israël, quibus contra vos murmurant.</ab>
        <ab xml:id="d1e2148" n="6"> Locutusque est Moyses ad filios Israël : et dederunt ei omnes
          principes virgas per singulas tribus : fueruntque virgae duodecim absque virga Aaron.</ab>
        <ab xml:id="d1e2151" n="7"> Quas cum posuisset Moyses coram Domino in tabernaculo
          testimonii,</ab>
        <ab xml:id="d1e2154" n="8"> sequenti die regressus invenit germinasse virgam Aaron in domo
          Levi : et turgentibus gemmis eruperant flores, qui, foliis dilatatis, in amygdalas
          deformati sunt.</ab>
        <ab xml:id="d1e2157" n="9"> Protulit ergo Moyses omnes virgas de conspectu Domini ad cunctos
          filios Israël : videruntque, et receperunt singuli virgas suas.</ab>
        <ab xml:id="d1e2160" n="10"> Dixitque Dominus ad Moysen : Refer virgam Aaron in tabernaculum
          testimonii, ut servetur ibi in signum rebellium filiorum Israël, et quiescant querelae
          eorum a me, ne moriantur.</ab>
        <ab xml:id="d1e2163" n="11"> Fecitque Moyses sicut praeceperat Dominus.</ab>
        <ab xml:id="d1e2167" n="12"> Dixerunt autem filii Israël ad Moysen : Ecce consumpti sumus,
          omnes perivimus.</ab>
        <ab xml:id="d1e2170" n="13"> Quicumque accedit ad tabernaculum Domini, moritur. Num usque ad
          internecionem cuncti delendi sumus ?</ab>
      </div>
      <div xml:id="d1e2175" type="chap" n="18">
        <ab xml:id="d1e2177" n="1"> Dixitque Dominus ad Aaron : Tu, et filii tui, et domus patris
          tui tecum, portabitis iniquitatem sanctuarii : et tu et filii tui simul sustinebitis
          peccata sacerdotii vestri.</ab>
        <ab xml:id="d1e2180" n="2"> Sed et fratres tuos de tribu Levi, et sceptrum patris tui sume
          tecum, praestoque sint, et ministrent tibi : tu autem et filii tui ministrabitis in
          tabernaculo testimonii.</ab>
        <ab xml:id="d1e2183" n="3"> Excubabuntque Levitae ad praecepta tua, et ad cuncta opera
          tabernaculi : ita dumtaxat ut ad vasa sanctuarii et ad altare non accedant, ne et illi
          moriantur, et vos pereatis simul.</ab>
        <ab xml:id="d1e2186" n="4"> Sint autem tecum, et excubent in custodiis tabernaculi, et in
          omnibus caeremoniis ejus. Alienigena non miscebitur vobis.</ab>
        <ab xml:id="d1e2189" n="5"> Excubate in custodia sanctuarii, et in ministerio altaris : ne
          oriatur indignatio super filios Israël.</ab>
        <ab xml:id="d1e2193" n="6"> Ego dedi vobis fratres vestros Levitas de medio filiorum Israël,
          et tradidi donum Domino, ut serviant in ministeriis tabernaculi ejus.</ab>
        <ab xml:id="d1e2196" n="7"> Tu autem et filii tui custodite sacerdotium vestrum : et omnia
          quae ad cultum altaris pertinent, et intra velum sunt, per sacerdotes administrabuntur :
          si quis externus accesserit, occidetur.<pc ana="#pilcrow"/>
        </ab>
        <ab xml:id="d1e2200" n="8"> Locutusque est Dominus ad Aaron : Ecce dedi tibi custodiam
          primitiarum mearum. Omnia quae sanctificantur a filiis Israël, tradidi tibi et filiis tuis
          pro officio sacerdotali legitima sempiterna.</ab>
        <ab xml:id="d1e2203" n="9"> Haec ergo accipies de his, quae sanctificantur et oblata sunt
          Domino. Omnis oblatio, et sacrificium, et quidquid pro peccato atque delicto redditur
          mihi, et cedit in Sancta sanctorum, tuum erit, et filiorum tuorum.</ab>
        <ab xml:id="d1e2206" n="10"> In sanctuario comedes illud : mares tantum edent ex eo, quia
          consecratum est tibi.</ab>
        <ab xml:id="d1e2209" n="11"> Primitias autem, quas voverint et obtulerint filii Israël, tibi
          dedi, et filiis tuis, ac filiabus tuis, jure perpetuo : qui mundus est in domo tua,
          vescetur eis.</ab>
        <ab xml:id="d1e2213" n="12"> Omnem medullam olei, et vini, ac frumenti, quidquid offerunt
          primitiarum Domino, tibi dedi.</ab>
        <ab xml:id="d1e2216" n="13"> Universa frugum initia, quas gignit humus, et Domino
          deportantur, cedent in usus tuos : qui mundus est in domo tua, vescetur eis.</ab>
        <ab xml:id="d1e2219" n="14"> Omne quod ex voto reddiderint filii Israël, tuum erit.</ab>
        <ab xml:id="d1e2222" n="15"> Quidquid primum erumpit e vulva cunctae carnis, quam offerunt
          Domino, sive ex hominibus, sive de pecoribus fuerit, tui juris erit : ita dumtaxat ut pro
          hominis primogenito pretium accipias, et omne animal quod immundum est redimi facias,</ab>
        <ab xml:id="d1e2225" n="16"> cujus redemptio erit post unum mensem, siclis argenti quinque,
          pondere sanctuarii. Siclus viginti obolos habet.</ab>
        <ab xml:id="d1e2228" n="17"> Primogenitum autem bovis, et ovis, et caprae, non facies
          redimi, quia sanctificata sunt Domino. Sanguinem tantum eorum fundes super altare, et
          adipes adolebis in suavissimum odorem Domino.</ab>
        <ab xml:id="d1e2232" n="18"> Carnes vero in usum tuum cedent, sicut pectusculum consecratum,
          et armus dexter : tua erunt.</ab>
        <ab xml:id="d1e2235" n="19"> Omnes primitias sanctuarii, quas offerunt filii Israël Domino,
          tibi dedi, et filiis, ac filiabus tuis, jure perpetuo. Pactum salis est sempiternum coram
          Domino, tibi ac filiis tuis.<pc ana="#pilcrow"/>
        </ab>
        <ab xml:id="d1e2239" n="20"> Dixitque Dominus ad Aaron : In terra eorum nihil possidebitis,
          nec habebitis partem inter eos : ego pars et haereditas tua in medio filiorum Israël.</ab>
        <ab xml:id="d1e2242" n="21"> Filiis autem Levi dedi omnes decimas Israëlis in possessionem,
          pro ministerio, quo serviunt mihi in tabernaculo foederis :</ab>
        <ab xml:id="d1e2245" n="22"> ut non accedant ultra filii Israël ad tabernaculum, nec
          committant peccatum mortiferum,</ab>
        <ab xml:id="d1e2248" n="23"> solis filiis Levi mihi in tabernaculo servientibus, et
          portantibus peccata populi. Legitimum sempiternum erit in generationibus vestris. Nihil
          aliud possidebunt,</ab>
        <ab xml:id="d1e2252" n="24"> decimarum oblatione contenti, quas in usus eorum et necessaria
            separavi.<pc ana="#pilcrow"/>
        </ab>
        <ab xml:id="d1e2256" n="25"> Locutusque est Dominus ad Moysen, dicens :</ab>
        <ab xml:id="d1e2259" n="26"> Praecipe Levitis, atque denuntia : Cum acceperitis a filiis
          Israël decimas, quas dedi vobis, primitias earum offerte Domino, id est, decimam partem
          decimae,</ab>
        <ab xml:id="d1e2262" n="27"> ut reputetur vobis in oblationem primitivorum, tam de areis
          quam de torcularibus :</ab>
        <ab xml:id="d1e2265" n="28"> et universis quorum accipitis primitias, offerte Domino, et
          date Aaron sacerdoti.</ab>
        <ab xml:id="d1e2268" n="29"> Omnia quae offeretis ex decimis, et in donaria Domini
          separabitis, optima et electa erunt.</ab>
        <ab xml:id="d1e2272" n="30"> Dicesque ad eos : Si praeclara et meliora quaeque obtuleritis
          ex decimis, reputabitur vobis quasi de area, et torculari dederitis primitias :</ab>
        <ab xml:id="d1e2275" n="31"> et comedetis eas in omnibus locis vestris, tam vos quam
          familiae vestrae : quia pretium est pro ministerio, quo servitis in tabernaculo
          testimonii.</ab>
        <ab xml:id="d1e2278" n="32"> Et non peccabitis super hoc, egregia vobis et pinguia
          reservantes, ne polluatis oblationes filiorum Israël, et moriamini.</ab>
      </div>
      <div xml:id="d1e2282" type="chap" n="19">
        <ab xml:id="d1e2284" n="1"> Locutusque est Dominus ad Moysen et Aaron, dicens :</ab>
        <ab xml:id="d1e2287" n="2"> Ista est religio victimae, quam constituit Dominus. Praecipe
          filiis Israël, ut adducant ad te vaccam rufam aetatis integrae, in qua nulla sit macula,
          nec portaverit jugum :</ab>
        <ab xml:id="d1e2290" n="3"> tradetisque eam Eleazaro sacerdoti, qui eductam extra castra,
          immolabit in conspectu omnium :</ab>
        <ab xml:id="d1e2293" n="4"> et tingens digitum in sanguine ejus, asperget contra fores
          tabernaculi septem vicibus,</ab>
        <ab xml:id="d1e2296" n="5"> comburetque eam cunctis videntibus, tam pelle et carnibus ejus
          quam sanguine et fimo flammae traditis.</ab>
        <ab xml:id="d1e2300" n="6"> Lignum quoque cedrinum, et hyssopum, coccumque bis tinctum
          sacerdos mittet in flammam, quae vaccam vorat.</ab>
        <ab xml:id="d1e2303" n="7"> Et tunc demum, lotis vestibus et corpore suo, ingredietur in
          castra, commaculatusque erit usque ad vesperum.</ab>
        <ab xml:id="d1e2306" n="8"> Sed et ille qui combusserit eam, lavabit vestimenta sua et
          corpus, et immundus erit usque ad vesperum.</ab>
        <ab xml:id="d1e2309" n="9"> Colliget autem vir mundus cineres vaccae, et effundet eos extra
          castra in loco purissimo, ut sint multitudini filiorum Israël in custodiam, et in aquam
          aspersionis : quia pro peccato vacca combusta est.</ab>
        <ab xml:id="d1e2312" n="10"> Cumque laverit qui vaccae portaverat cineres vestimenta sua,
          immundus erit usque ad vesperum. Habebunt hoc filii Israël, et advenae qui habitant inter
          eos, sanctum jure perpetuo.<pc ana="#pilcrow"/>
        </ab>
        <ab xml:id="d1e2316" n="11"> Qui tetigerit cadaver hominis, et propter hoc septem diebus
          fuerit immundus,</ab>
        <ab xml:id="d1e2320" n="12"> aspergetur ex hac aqua die tertio et septimo, et sic
          mundabitur. Si die tertio aspersus non fuerit, septimo non poterit emundari.</ab>
        <ab xml:id="d1e2323" n="13"> Omnis qui tetigerit humanae animae morticinum, et aspersus hac
          commistione non fuerit, polluet tabernaculum Domini et peribit ex Israël : quia aqua
          expiationis non est aspersus, immundus erit, et manebit spurcitia ejus super eum.</ab>
        <ab xml:id="d1e2326" n="14"> Ista est lex hominis qui moritur in tabernaculo : omnes qui
          ingrediuntur tentorium illius, et universa vasa quae ibi sunt, polluta erunt septem
          diebus.</ab>
        <ab xml:id="d1e2329" n="15"> Vas, quod non habuerit operculum nec ligaturam desuper,
          immundum erit.</ab>
        <ab xml:id="d1e2332" n="16"> Si quis in agro tetigerit cadaver occisi hominis, aut per se
          mortui, sive os illius, vel sepulchrum, immundus erit septem diebus.</ab>
        <ab xml:id="d1e2335" n="17"> Tollentque de cineribus combustionis atque peccati, et mittent
          aquas vivas super eos in vas :</ab>
        <ab xml:id="d1e2339" n="18"> in quibus cum homo mundus tinxerit hyssopum, asperget ex eo
          omne tentorium, et cunctam supellectilem, et homines hujuscemodi contagione pollutos
          :</ab>
        <ab xml:id="d1e2342" n="19"> atque hoc modo mundus lustrabit immundum tertio et septimo die
          : expiatusque die septimo, lavabit et se et vestimenta sua, et immundus erit usque ad
          vesperum.</ab>
        <ab xml:id="d1e2345" n="20"> Si quis hoc ritu non fuerit expiatus, peribit anima illius de
          medio ecclesiae : quia sanctuarium Domini polluit, et non est aqua lustrationis
          aspersus.</ab>
        <ab xml:id="d1e2348" n="21"> Erit hoc praeceptum legitimum sempiternum. Ipse quoque qui
          aspergit aquas, lavabit vestimenta sua. Omnis qui tetigerit aquas expiationis, immundus
          erit usque ad vesperum.</ab>
        <ab xml:id="d1e2351" n="22"> Quidquid tetigerit immundus, immundum faciet : et anima, quae
          horum quippiam tetigerit, immunda erit usque ad vesperum.</ab>
      </div>
      <div xml:id="d1e2355" type="chap" n="20">
        <ab xml:id="d1e2357" n="1"> Veneruntque filii Israël et omnis multitudo in desertum Sin,
          mense primo, et mansit populus in Cades. Mortuaque est ibi Maria, et sepulta in eodem
          loco.</ab>
        <ab xml:id="d1e2360" n="2"> Cumque indigeret aqua populus, convenerunt adversum Moysen et
          Aaron :</ab>
        <ab xml:id="d1e2363" n="3"> et versi in seditionem, dixerunt : Utinam periissemus inter
          fratres nostros coram Domino.</ab>
        <ab xml:id="d1e2366" n="4"> Cur eduxistis ecclesiam Domini in solitudinem, ut et nos et
          nostra jumenta moriamur ?</ab>
        <ab xml:id="d1e2369" n="5"> quare nos fecistis ascendere de Aegypto, et adduxistis in locum
          istum pessimum, qui seri non potest, qui nec ficum gignit, nec vineas, nec malogranata,
          insuper et aquam non habet ad bibendum ?</ab>
        <ab xml:id="d1e2373" n="6"> Ingressusque Moyses et Aaron, dimissa multitudine, tabernaculum
          foederis, corruerunt proni in terram, clamaveruntque ad Dominum, atque dixerunt : Domine
          Deus, audi clamorem hujus populi, et aperi eis thesaurum tuum fontem aquae vivae, ut
          satiati, cesset murmuratio eorum. Et apparuit gloria Domini super eos.<pc ana="#pilcrow"/>
        </ab>
        <ab xml:id="d1e2377" n="7"> Locutusque est Dominus ad Moysen, dicens :</ab>
        <ab xml:id="d1e2380" n="8"> Tolle virgam, et congrega populum, tu et Aaron frater tuus, et
          loquimini ad petram coram eis, et illa dabit aquas. Cumque eduxeris aquam de petra, bibet
          omnis multitudo et jumenta ejus.</ab>
        <ab xml:id="d1e2383" n="9"> Tulit igitur Moyses virgam, quae erat in conspectu Domini, sicut
          praeceperat ei,</ab>
        <ab xml:id="d1e2386" n="10"> congregata multitudine ante petram : dixitque eis : Audite,
          rebelles et increduli : num de petra hac vobis aquam poterimus ejicere ?</ab>
        <ab xml:id="d1e2389" n="11"> Cumque elevasset Moyses manum, percutiens virga bis silicem,
          egressae sunt aquae largissimae, ita ut populus biberet et jumenta.</ab>
        <ab xml:id="d1e2393" n="12"> Dixitque Dominus ad Moysen et Aaron : Quia non credidistis
          mihi, ut sanctificaretis me coram filiis Israël, non introducetis hos populos in terram,
          quam dabo eis.</ab>
        <ab xml:id="d1e2396" n="13"> Haec est aqua contradictionis, ubi jurgati sunt filii Israël
          contra Dominum, et sanctificatus est in eis.<pc ana="#pilcrow"/>
        </ab>
        <ab xml:id="d1e2400" n="14"> Misit interea nuntios Moyses de Cades ad regem Edom, qui
          dicerent : Haec mandat frater tuus Israël : Nosti omnem laborem qui apprehendit nos,</ab>
        <ab xml:id="d1e2403" n="15"> quomodo descenderint patres nostri in Aegyptum, et
          habitaverimus ibi multo tempore, afflixerintque nos Aegyptii, et patres nostros :</ab>
        <ab xml:id="d1e2406" n="16"> et quomodo clamaverimus ad Dominum, et exaudierit nos,
          miseritque angelum, qui eduxerit nos de Aegypto. Ecce in urbe Cades, quae est in extremis
          finibus tuis, positi,</ab>
        <ab xml:id="d1e2409" n="17"> obsecramus ut nobis transire liceat per terram tuam. Non ibimus
          per agros, nec per vineas ; non bibemus aquas de puteis tuis : sed gradiemur via publica,
          nec ad dexteram nec ad sinistram declinantes, donec transeamus terminos tuos.</ab>
        <ab xml:id="d1e2413" n="18"> Cui respondit Edom : Non transibis per me, alioquin armatus
          occurram tibi.</ab>
        <ab xml:id="d1e2416" n="19"> Dixeruntque filii Israël : Per tritam gradiemur viam : et si
          biberimus aquas tuas, nos et pecora nostra, dabimus quod justum est : nulla erit in pretio
          difficultas, tantum velociter transeamus.</ab>
        <ab xml:id="d1e2419" n="20"> At ille respondit : Non transibis. Statimque egressus est
          obvius, cum infinita multitudo, et manu forti,</ab>
        <ab xml:id="d1e2422" n="21"> nec voluit acquiescere deprecanti, ut concederet transitum per
          fines suos. Quam ob rem divertit ab eo Israël.<pc ana="#pilcrow"/>
        </ab>
        <ab xml:id="d1e2426" n="22"> Cumque castra movissent de Cades, venerunt in montem Hor, qui
          est in finibus terrae Edom :</ab>
        <ab xml:id="d1e2429" n="23"> ubi locutus est Dominus ad Moysen :</ab>
        <ab xml:id="d1e2433" n="24"> Pergat, inquit, Aaron ad populos suos : non enim intrabit
          terram, quam dedi filiis Israël, eo quod incredulus fuerit ori meo, ad aquas
          contradictionis.</ab>
        <ab xml:id="d1e2436" n="25"> Tolle Aaron et filium ejus cum eo, et duces eos in montem
          Hor.</ab>
        <ab xml:id="d1e2439" n="26"> Cumque nudaveris patrem veste sua, indues ea Eleazarum filium
          ejus : Aaron colligetur, et morietur ibi.</ab>
        <ab xml:id="d1e2442" n="27"> Fecit Moyses ut praeceperat Dominus : et ascenderunt in montem
          Hor coram omni multitudine.</ab>
        <ab xml:id="d1e2445" n="28"> Cumque Aaron spoliasset vestibus suis, induit eis Eleazarum
          filium ejus.</ab>
        <ab xml:id="d1e2448" n="29"> Illo mortuo in montis supercilio, descendit cum Eleazaro.</ab>
        <ab xml:id="d1e2452" n="30"> Omnis autem multitudo videns occubuisse Aaron, flevit super eo
          triginta diebus per cunctas familias suas.</ab>
      </div>
      <div xml:id="d1e2456" type="chap" n="21">
        <ab xml:id="d1e2458" n="1"> Quod cum audisset Chananaeus rex Arad, qui habitabat ad
          meridiem, venisse scilicet Israël per exploratorum viam, pugnavit contra illum, et victor
          existens, duxit ex eo praedam.</ab>
        <ab xml:id="d1e2461" n="2"> At Israël voto se Domino obligans, ait : Si tradideris populum
          istum in manu mea, delebo urbes ejus.</ab>
        <ab xml:id="d1e2464" n="3"> Exaudivitque Dominus preces Israël, et tradidit Chananaeum, quem
          ille interfecit subversis urbibus ejus : et vocavit nomen loci illius Horma, id est,
            anathema.<pc ana="#pilcrow"/>
        </ab>
        <ab xml:id="d1e2468" n="4"> Profecti sunt autem et de monte Hor, per viam quae ducit ad mare
          Rubrum, ut circumirent terram Edom. Et taedere coepit populum itineris ac laboris :</ab>
        <ab xml:id="d1e2471" n="5"> locutusque contra Deum et Moysen, ait : Cur eduxisti nos de
          Aegypto, ut moreremur in solitudine ? deest panis, non sunt aquae : anima nostra jam
          nauseat super cibo isto levissimo.</ab>
        <ab xml:id="d1e2475" n="6"> Quam ob rem misit Dominus in populum ignitos serpentes, ad
          quorum plagas et mortes plurimorum,</ab>
        <ab xml:id="d1e2478" n="7"> venerunt ad Moysen, atque dixerunt : Peccavimus, quia locuti
          sumus contra Dominum et te : ora ut tollat a nobis serpentes. Oravitque Moyses pro
          populo,</ab>
        <ab xml:id="d1e2481" n="8"> et locutus est Dominus ad eum : Fac serpentem aeneum, et pone
          eum pro signo : qui percussus aspexerit eum, vivet.</ab>
        <ab xml:id="d1e2484" n="9"> Fecit ergo Moyses serpentem aeneum, et posuit eum pro signo :
          quem cum percussi aspicerent, sanabantur.<pc ana="#pilcrow"/>
        </ab>
        <ab xml:id="d1e2488" n="10"> Profectique filii Israël castrametati sunt in Oboth.</ab>
        <ab xml:id="d1e2491" n="11"> Unde egressi fixere tentoria in Jeabarim, in solitudine quae
          respicit Moab contra orientalem plagam.</ab>
        <ab xml:id="d1e2495" n="12"> Et inde moventes, venerunt ad torrentem Zared.</ab>
        <ab xml:id="d1e2498" n="13"> Quem relinquentes castrametati sunt contra Arnon, quae est in
          deserto, et prominet in finibus Amorrhaei. Siquidem Arnon terminus est Moab, dividens
          Moabitas et Amorrhaeos.</ab>
        <ab xml:id="d1e2501" n="14"> Unde dicitur in libro bellorum Domini : [Sicut fecit in mari
          Rubro,/ sic faciet in torrentibus Arnon./</ab>
        <ab xml:id="d1e2504" n="15"> Scopuli torrentium inclinati sunt, ut requiescerent in Ar,/ et
          recumberent in finibus Moabitarum.]</ab>
        <ab xml:id="d1e2507" n="16"> Ex eo loco apparuit puteus, super quo locutus est Dominus ad
          Moysen : Congrega populum, et dabo ei aquam.</ab>
        <ab xml:id="d1e2510" n="17"> Tunc cecinit Israël carmen istud : [Ascendat puteus.]
          Concinebant :</ab>
        <ab xml:id="d1e2514" n="18"> [Puteus, quem foderunt principes/ et paraverunt duces
          multitudinis/ in datore legis, et in baculis suis.] De solitudine, Matthana.</ab>
        <ab xml:id="d1e2517" n="19"> De Matthana in Nahaliel : de Nahaliel in Bamoth.</ab>
        <ab xml:id="d1e2520" n="20"> De Bamoth, vallis est in regione Moab, in vertice Phasga, quod
          respicit contra desertum.<pc ana="#pilcrow"/>
        </ab>
        <ab xml:id="d1e2524" n="21"> Misit autem Israël nuntios ad Sehon regem Amorrhaeorum, dicens
          :</ab>
        <ab xml:id="d1e2527" n="22"> Obsecro ut transire mihi liceat per terram tuam : non
          declinabimus in agros et vineas ; non bibemus aquas ex puteis : via regia gradiemur, donec
          transeamus terminos tuos.</ab>
        <ab xml:id="d1e2530" n="23"> Qui concedere noluit ut transiret Israël per fines suos : quin
          potius exercitu congregato, egressus est obviam in desertum, et venit in Jasa, pugnavitque
          contra eum.</ab>
        <ab xml:id="d1e2534" n="24"> A quo percussus est in ore gladii, et possessa est terra ejus
          ab Arnon usque Jeboc, et filios Ammon : quia forti praesidio tenebantur termini
          Ammonitarum.</ab>
        <ab xml:id="d1e2537" n="25"> Tulit ergo Israël omnes civitates ejus, et habitavit in urbibus
          Amorrhaei, in Hesebon scilicet, et viculis ejus.</ab>
        <ab xml:id="d1e2540" n="26"> Urbs Hesebon fuit Sehon regis Amorrhaei, qui pugnavit contra
          regem Moab : et tulit omnem terram, quae ditionis illius fuerat usque Arnon.</ab>
        <ab xml:id="d1e2543" n="27"> Idcirco dicitur in proverbio : [Venite in Hesebon :
          aedificetur, et construatur civitas Sehon :/</ab>
        <ab xml:id="d1e2546" n="28"> ignis egressus est de Hesebon, flamma de oppido Sehon,/ et
          devoravit Ar Moabitarum, et habitatores excelsorum Arnon./</ab>
        <ab xml:id="d1e2549" n="29"> Vae tibi Moab ; peristi popule Chamos./ Dedit filios ejus in
          fugam, et filias in captivitatem regi Amorrhaeorum Sehon./</ab>
        <ab xml:id="d1e2553" n="30"> Jugum ipsorum disperiit ad Hesebon usque Dibon :/ lassi
          pervenerunt in Nophe, et usque Medaba.]</ab>
        <ab xml:id="d1e2556" n="31"> Habitavit itaque Israël in terra Amorrhaei.<pc ana="#pilcrow"/>
        </ab>
        <ab xml:id="d1e2560" n="32"> Misitque Moyses qui explorarent Jazer : cujus ceperunt viculos,
          et possederunt habitatores.</ab>
        <ab xml:id="d1e2563" n="33"> Verteruntque se, et ascenderunt per viam Basan, et occurrit eis
          Og, rex Basan, cum omni populo suo, pugnaturus in Edrai.</ab>
        <ab xml:id="d1e2566" n="34"> Dixitque Dominus ad Moysen : Ne timeas eum, quia in manu tua
          tradidi illum, et omnem populum ac terram ejus : faciesque illi sicut fecisti Sehon, regi
          Amorrhaeorum habitatori Hesebon.</ab>
        <ab xml:id="d1e2569" n="35"> Percusserunt igitur et hunc cum filiis suis, universumque
          populum ejus usque ad internecionem, et possederunt terram illius.</ab>
      </div>
      <div xml:id="d1e2573" type="chap" n="22">
        <ab xml:id="d1e2575" n="1"> Profectique castrametati sunt in campestribus Moab, ubi trans
          Jordanem Jericho sita est.</ab>
        <ab xml:id="d1e2578" n="2"> Videns autem Balac filius Sephor omnia quae fecerat Israël
          Amorrhaeo,</ab>
        <ab xml:id="d1e2581" n="3"> et quod pertimuissent eum Moabitae, et impetum ejus ferre non
          possent,</ab>
        <ab xml:id="d1e2584" n="4"> dixit ad majores natu Madian : Ita delebit hic populus omnes,
          qui in nostris finibus commorantur, quomodo solet bos herbas usque ad radices carpere.
          Ipse erat eo tempore rex in Moab.</ab>
        <ab xml:id="d1e2587" n="5"> Misit ergo nuntios ad Balaam filium Beor ariolum, qui habitabat
          super flumen terrae filiorum Ammon, ut vocarent eum, et dicerent : Ecce egressus est
          populus ex Aegypto, qui operuit superficiem terrae, sedens contra me.</ab>
        <ab xml:id="d1e2591" n="6"> Veni igitur, et maledic populo huic, quia fortior me est : si
          quomodo possim percutere et ejicere eum de terra mea. Novi enim quod benedictus sit cui
          benedixeris, et maledictus in quem maledicta congesseris.</ab>
        <ab xml:id="d1e2594" n="7"> Perrexeruntque seniores Moab, et majores natu Madian, habentes
          divinationis pretium in manibus. Cumque venissent ad Balaam, et narrassent ei omnia verba
          Balac,</ab>
        <ab xml:id="d1e2597" n="8"> ille respondit : Manete hic nocte, et respondebo quidquid mihi
          dixerit Dominus. Manentibus illis apud Balaam, venit Deus, et ait ad eum :</ab>
        <ab xml:id="d1e2600" n="9"> Quid sibi volunt homines isti apud te ?</ab>
        <ab xml:id="d1e2603" n="10"> Respondit : Balac filius Sephor rex Moabitarum misit ad
          me,</ab>
        <ab xml:id="d1e2606" n="11"> dicens : Ecce populus qui egressus est de Aegypto, operuit
          superficiem terrae : veni, et maledic ei, si quomodo possim pugnans abigere eum.</ab>
        <ab xml:id="d1e2610" n="12"> Dixitque Deus ad Balaam : Noli ire cum eis, neque maledicas
          populo : quia benedictus est.</ab>
        <ab xml:id="d1e2613" n="13"> Qui mane consurgens dixit ad principes : Ite in terram vestram,
          quia prohibuit me Dominus venire vobiscum.</ab>
        <ab xml:id="d1e2616" n="14"> Reversi principes dixerunt ad Balac : Noluit Balaam venire
            nobiscum.<pc ana="#pilcrow"/>
        </ab>
        <ab xml:id="d1e2620" n="15"> Rursum ille multo plures et nobiliores quam ante miserat,
          misit.</ab>
        <ab xml:id="d1e2623" n="16"> Qui cum venissent ad Balaam, dixerunt : Sic dicit Balac filius
          Sephor : Ne cuncteris venire ad me :</ab>
        <ab xml:id="d1e2626" n="17"> paratus sum honorare te, et quidquid volueris, dabo tibi :
          veni, et maledic populo isti.</ab>
        <ab xml:id="d1e2630" n="18"> Respondit Balaam : Si dederit mihi Balac plenam domum suam
          argenti et auri, non potero immutare verbum Domini Dei mei, ut vel plus, vel minus
          loquar.</ab>
        <ab xml:id="d1e2633" n="19"> Obsecro ut hic maneatis etiam hac nocte, et scire queam quid
          mihi rursum respondeat Dominus.</ab>
        <ab xml:id="d1e2636" n="20"> Venit ergo Deus ad Balaam nocte, et ait ei : Si vocare te
          venerunt homines isti, surge, et vade cum eis : ita dumtaxat, ut quod tibi praecepero,
          facias.</ab>
        <ab xml:id="d1e2639" n="21"> Surrexit Balaam mane, et strata asina sua profectus est cum
            eis.<pc ana="#pilcrow"/>
        </ab>
        <ab xml:id="d1e2643" n="22"> Et iratus est Deus. Stetitque angelus Domini in via contra
          Balaam, qui insidebat asinae, et duos pueros habebat secum.</ab>
        <ab xml:id="d1e2646" n="23"> Cernens asina angelum stantem in via, evaginato gladio, avertit
          se de itinere, et ibat per agrum. Quam cum verberaret Balaam, et vellet ad semitam
          reducere,</ab>
        <ab xml:id="d1e2650" n="24"> stetit angelus in angustiis duarum maceriarum, quibus vineae
          cingebantur.</ab>
        <ab xml:id="d1e2653" n="25"> Quem videns asina, junxit se parieti, et attrivit sedentis
          pedem. At ille iterum verberabat eam :</ab>
        <ab xml:id="d1e2656" n="26"> et nihilominus angelus ad locum angustum transiens, ubi nec ad
          dexteram, nec ad sinistram poterat deviare, obvius stetit.</ab>
        <ab xml:id="d1e2659" n="27"> Cumque vidisset asina stantem angelum, concidit sub pedibus
          sedentis : qui iratus, vehementius caedebat fuste latera ejus.</ab>
        <ab xml:id="d1e2662" n="28"> Aperuitque Dominus os asinae, et locuta est : Quid feci tibi ?
          cur percutis me ecce jam tertio ?</ab>
        <ab xml:id="d1e2665" n="29"> Respondit Balaam : Quia commeruisti, et illusisti mihi : utinam
          haberem gladium, ut te percuterem !</ab>
        <ab xml:id="d1e2669" n="30"> Dixit asina : Nonne animal tuum sum, cui semper sedere
          consuevisti usque in praesentem diem ? dic quid simile umquam fecerim tibi. At ille ait :
          Numquam.</ab>
        <ab xml:id="d1e2672" n="31"> Protinus aperuit Dominus oculos Balaam, et vidit angelum
          stantem in via, evaginato gladio, adoravitque eum pronus in terram.</ab>
        <ab xml:id="d1e2675" n="32"> Cui angelus : Cur, inquit, tertio verberas asinam tuam ? ego
          veni ut adversarer tibi, quia perversa est via tua, mihique contraria :</ab>
        <ab xml:id="d1e2678" n="33"> et nisi asina declinasset de via, dans locum resistenti, te
          occidissem, et illa viveret.<pc ana="#pilcrow"/>
        </ab>
        <ab xml:id="d1e2682" n="34"> Dixit Balaam : Peccavi, nesciens quod tu stares contra me : et
          nunc si displicet tibi ut vadam, revertar.</ab>
        <ab xml:id="d1e2685" n="35"> Ait angelus : Vade cum istis, et cave ne aliud quam praecepero
          tibi loquaris. Ivit igitur cum principibus.</ab>
        <ab xml:id="d1e2689" n="36"> Quod cum audisset Balac, egressus est in occursum ejus in
          oppido Moabitarum, quod situm est in extremis finibus Arnon.</ab>
        <ab xml:id="d1e2692" n="37"> Dixitque ad Balaam : Misi nuntios ut vocarent te : cur non
          statim venisti ad me ? an quia mercedem adventui tuo reddere nequeo ?</ab>
        <ab xml:id="d1e2695" n="38"> Cui ille respondit : Ecce adsum : numquid loqui potero aliud,
          nisi quod Deus posuerit in ore meo ?</ab>
        <ab xml:id="d1e2698" n="39"> Perrexerunt ergo simul, et venerunt in urbem, quae in extremis
          regni ejus finibus erat.</ab>
        <ab xml:id="d1e2701" n="40"> Cumque occidisset Balac boves et oves, misit ad Balaam, et
          principes qui cum eo erant, munera.</ab>
        <ab xml:id="d1e2704" n="41"> Mane autem facto, duxit eum ad excelsa Baal, et intuitus est
          extremam partem populi.</ab>
      </div>
      <div xml:id="d1e2708" type="chap" n="23">
        <ab xml:id="d1e2710" n="1"> Dixitque Balaam ad Balac : Aedifica mihi hic septem aras, et
          para totidem vitulos, ejusdemque numeri arietes.</ab>
        <ab xml:id="d1e2713" n="2"> Cumque fecisset juxta sermonem Balaam, imposuerunt simul vitulum
          et arietem super aram.</ab>
        <ab xml:id="d1e2716" n="3"> Dixitque Balaam ad Balac : Sta paulisper juxta holocaustum tuum,
          donec vadam, si forte occurrat mihi Dominus, et quodcumque imperaverit, loquar tibi.</ab>
        <ab xml:id="d1e2719" n="4"> Cumque abiisset velociter, occurrit illi Deus. Locutusque ad eum
          Balaam : Septem, inquit, aras erexi, et imposui vitulum et arietem desuper.</ab>
        <ab xml:id="d1e2722" n="5"> Dominus autem posuit verbum in ore ejus, et ait : Revertere ad
          Balac, et haec loqueris.</ab>
        <ab xml:id="d1e2726" n="6"> Reversus invenit stantem Balac juxta holocaustum suum, et omnes
          principes Moabitarum :</ab>
        <ab xml:id="d1e2729" n="7"> assumptaque parabola sua, dixit : [De Aram adduxit me Balac/ rex
          Moabitarum, de montibus orientis :/ Veni, inquit, et maledic Jacob ;/ propera, et
          detestare Israël./</ab>
        <ab xml:id="d1e2732" n="8"> Quomodo maledicam, cui non maledixit Deus ?/ qua ratione
          detester, quem Dominus non detestatur ?/</ab>
        <ab xml:id="d1e2735" n="9"> De summis silicibus videbo eum,/ et de collibus considerabo
          illum./ Populus solus habitabit,/ et inter gentes non reputabitur./</ab>
        <ab xml:id="d1e2738" n="10"> Quis dinumerare possit pulverem Jacob,/ et nosse numerum
          stirpis Israël ?/ Moriatur anima mea morte justorum,/ et fiant novissima mea horum
            similia.]<pc ana="#pilcrow"/>
        </ab>
        <ab xml:id="d1e2742" n="11"> Dixitque Balac ad Balaam : Quid est hoc quod agis ? ut
          malediceres inimicis meis vocavi te, et tu e contrario benedicis eis.</ab>
        <ab xml:id="d1e2746" n="12"> Cui ille respondit : Num aliud possum loqui, nisi quod jusserit
          Dominus ?</ab>
        <ab xml:id="d1e2749" n="13"> Dixit ergo Balac : Veni mecum in alterum locum unde partem
          Israël videas, et totum videre non possis : inde maledicito ei.</ab>
        <ab xml:id="d1e2752" n="14"> Cumque duxisset eum in locum sublimem, super verticem montis
          Phasga, aedificavit Balaam septem aras, et impositis supra vitulo atque ariete,</ab>
        <ab xml:id="d1e2755" n="15"> dixit ad Balac : Sta hic juxta holocaustum tuum, donec ego
          obvius pergam.</ab>
        <ab xml:id="d1e2758" n="16"> Cui cum Dominus occurrisset, posuissetque verbum in ore ejus,
          ait : Revertere ad Balac, et haec loqueris ei.</ab>
        <ab xml:id="d1e2761" n="17"> Reversus invenit eum stantem juxta holocaustum suum, et
          principes Moabitarum cum eo. Ad quem Balac : Quid, inquit, locutus est Dominus ?</ab>
        <ab xml:id="d1e2765" n="18"> At ille, assumpta parabola sua, ait : [Sta, Balac, et ausculta
          ; audi, fili Sephor :/</ab>
        <ab xml:id="d1e2768" n="19"> non est Deus quasi homo, ut mentiatur,/ nec ut filius hominis,
          ut mutetur./ Dixit ergo, et non faciet ?/ locutus est, et non implebit ?/</ab>
        <ab xml:id="d1e2771" n="20"> Ad benedicendum adductus sum :/ benedictionem prohibere non
          valeo./</ab>
        <ab xml:id="d1e2774" n="21"> Non est idolum in Jacob,/ nec videtur simulacrum in Israël./
          Dominus Deus ejus cum eo est,/ et clangor victoriae regis in illo./</ab>
        <ab xml:id="d1e2777" n="22"> Deus eduxit illum de Aegypto,/ cujus fortitudo similis est
          rhinocerotis./</ab>
        <ab xml:id="d1e2780" n="23"> Non est augurium in Jacob,/ nec divinatio in Israël :/
          temporibus suis dicetur Jacob et Israëli quid operatus sit Deus./</ab>
        <ab xml:id="d1e2784" n="24"> Ecce populus ut leaena consurget,/ et quasi leo erigetur :/ non
          accubabit donec devoret praedam,/ et occisorum sanguinem bibat.]<pc ana="#pilcrow"/>
        </ab>
        <ab xml:id="d1e2788" n="25"> Dixitque Balac ad Balaam : Nec maledicas ei, nec
          benedicas.</ab>
        <ab xml:id="d1e2791" n="26"> Et ille ait : Nonne dixi tibi quod quidquid mihi Deus
          imperaret, hoc facerem ?</ab>
        <ab xml:id="d1e2794" n="27"> Et ait Balac ad eum : Veni, et ducam te ad alium locum : si
          forte placeat Deo ut inde maledicas eis.</ab>
        <ab xml:id="d1e2797" n="28"> Cumque duxisset eum super verticem montis Phogor, qui respicit
          solitudinem,</ab>
        <ab xml:id="d1e2800" n="29"> dixit ei Balaam : Aedifica mihi hic septem aras, et para
          totidem vitulos, ejusdemque numeri arietes.</ab>
        <ab xml:id="d1e2804" n="30"> Fecit Balac ut Balaam dixerat : imposuitque vitulos et arietes
          per singulas aras.</ab>
      </div>
      <div xml:id="d1e2809" type="chap" n="24">
        <ab xml:id="d1e2811" n="1"> Cumque vidisset Balaam quod placeret Domino ut benediceret
          Israëli, nequaquam abiit ut ante perrexerat, ut augurium quaereret : sed dirigens contra
          desertum vultum suum,</ab>
        <ab xml:id="d1e2814" n="2"> et elevans oculos, vidit Israël in tentoriis commorantem per
          tribus suas : et irruente in se spiritu Dei,</ab>
        <ab xml:id="d1e2817" n="3"> assumpta parabola, ait : [Dixit Balaam filius Beor :/ dixit
          homo, cujus obturatus est oculus :/</ab>
        <ab xml:id="d1e2820" n="4"> dixit auditor sermonum Dei,/ qui visionem Omnipotentis intuitus
          est,/ qui cadit, et sic aperiuntur oculi ejus :/</ab>
        <ab xml:id="d1e2823" n="5"> Quam pulchra tabernacula tua, Jacob,/ et tentoria tua, Israël
          !/</ab>
        <ab xml:id="d1e2827" n="6"> ut valles nemorosae,/ ut horti juxta fluvios irrigui,/ ut
          tabernacula quae fixit Dominus,/ quasi cedri prope aquas./</ab>
        <ab xml:id="d1e2830" n="7"> Fluet aqua de situla ejus,/ et semen illius erit in aquas
          multas./ Tolletur propter Agag, rex ejus,/ et auferetur regnum illius./</ab>
        <ab xml:id="d1e2833" n="8"> Deus eduxit illum de Aegypto,/ cujus fortitudo similis est
          rhinocerotis./ Devorabunt gentes hostes illius,/ ossaque eorum confringent, et perforabunt
          sagittis./</ab>
        <ab xml:id="d1e2836" n="9"> Accubans dormivit ut leo,/ et quasi leaena, quam suscitare
          nullus audebit./ Qui benedixerit tibi, erit et ipse benedictus :/ qui maledixerit, in
          maledictione reputabitur.]<pc ana="#pilcrow"/>
        </ab>
        <ab xml:id="d1e2840" n="10"> Iratusque Balac contra Balaam, complosis manibus ait : Ad
          maledicendum inimicis meis vocavi te, quibus e contrario tertio benedixisti :</ab>
        <ab xml:id="d1e2843" n="11"> revertere ad locum tuum. Decreveram quidem magnifice honorare
          te, sed Dominus privavit te honore disposito.</ab>
        <ab xml:id="d1e2847" n="12"> Respondit Balaam ad Balac : Nonne nuntiis tuis, quos misisti ad
          me, dixi :</ab>
        <ab xml:id="d1e2850" n="13"> Si dederit mihi Balac plenam domum suam argenti et auri, non
          potero praeterire sermonem Domini Dei mei, ut vel boni quid vel mali proferam ex corde meo
          : sed quidquid Dominus dixerit, hoc loquar ?</ab>
        <ab xml:id="d1e2853" n="14"> verumtamen pergens ad populum meum, dabo consilium, quid
          populus tuus populo huic faciat extremo tempore.</ab>
        <ab xml:id="d1e2856" n="15"> Sumpta igitur parabola, rursum ait : [Dixit Balaam filius Beor
          :/ dixit homo, cujus obturatus est oculus :/</ab>
        <ab xml:id="d1e2859" n="16"> dixit auditor sermonum Dei,/ qui novit doctrinam Altissimi,/ et
          visiones Omnipotentis videt,/ qui cadens apertos habet oculos :/</ab>
        <ab xml:id="d1e2862" n="17"> Videbo eum, sed non modo :/ intuebor illum, sed non prope./
          Orietur stella ex Jacob,/ et consurget virga de Israël :/ et percutiet duces Moab,/
          vastabitque omnes filios Seth./</ab>
        <ab xml:id="d1e2866" n="18"> Et erit Idumaea possessio ejus :/ haereditas Seir cedet
          inimicis suis :/ Israël vero fortiter aget./</ab>
        <ab xml:id="d1e2869" n="19"> De Jacob erit qui dominetur,/ et perdat reliquias
          civitatis./]</ab>
        <ab xml:id="d1e2872" n="20"> Cumque vidisset Amalec, assumens parabolam, ait : [Principium
          gentium Amalec,/ cujus extrema perdentur.]</ab>
        <ab xml:id="d1e2875" n="21"> Vidit quoque Cinaeum : et assumpta parabola, ait : [Robustum
          quidem est habitaculum tuum :/ sed si in petra posueris nidum tuum,/</ab>
        <ab xml:id="d1e2878" n="22"> et fueris electus de stirpe Cin,/ quamdiu poteris permanere ?
          Assur enim capiet te.]</ab>
        <ab xml:id="d1e2881" n="23"> Assumptaque parabola iterum locutus est : [Heu ! quis victurus
          est,/ quando ista faciet Deus ?/</ab>
        <ab xml:id="d1e2885" n="24"> Venient in trieribus de Italia :/ superabunt Assyrios,
          vastabuntque Hebraeos, et ad extremum etiam ipsi peribunt.]</ab>
        <ab xml:id="d1e2888" n="25"> Surrexitque Balaam, et reversus est in locum suum : Balac
          quoque via, qua venerat, rediit.</ab>
      </div>
      <div xml:id="d1e2892" type="chap" n="25">
        <ab xml:id="d1e2894" n="1"> Morabatur autem eo tempore Israël in Settim, et fornicatus est
          populus cum filiabus Moab,</ab>
        <ab xml:id="d1e2897" n="2"> quae vocaverunt eos ad sacrificia sua. At ille comederunt et
          adoraverunt deos earum.</ab>
        <ab xml:id="d1e2900" n="3"> Initiatusque est Israël Beelphegor : et iratus Dominus,</ab>
        <ab xml:id="d1e2903" n="4"> ait ad Moysen : Tolle cunctos principes populi, et suspende eos
          contra solem in patibulis, ut avertatur furor meus ab Israël.</ab>
        <ab xml:id="d1e2906" n="5"> Dixitque Moyses ad judices Israël : Occidat unusquisque proximos
          suos, qui initiati sunt Beelphegor.</ab>
        <ab xml:id="d1e2910" n="6"> Et ecce unus de filiis Israël intravit coram fratribus suis ad
          scortum Madianitidem, vidente Moyse, et omni turba filiorum Israël, qui flebant ante fores
            tabernaculi.<pc ana="#pilcrow"/>
        </ab>
        <ab xml:id="d1e2914" n="7"> Quod cum vidisset Phinees filius Eleazari filii Aaron
          sacerdotis, surrexit de medio multitudinis, et arrepto pugione,</ab>
        <ab xml:id="d1e2917" n="8"> ingressus est post virum Israëlitem in lupanar, et perfodit
          ambos simul, virum scilicet et mulierem in locis genitalibus. Cessavitque plaga a filiis
          Israël :</ab>
        <ab xml:id="d1e2920" n="9"> et occisi sunt viginti quatuor millia hominum.</ab>
        <ab xml:id="d1e2923" n="10"> Dixitque Dominus ad Moysen :</ab>
        <ab xml:id="d1e2926" n="11"> Phinees filius Eleazari filii Aaron sacerdotis avertit iram
          meam a filiis Israël : quia zelo meo commotus est contra eos, ut non ipse delerem filios
          Israël in zelo meo.</ab>
        <ab xml:id="d1e2930" n="12"> Idcirco loquere ad eum : Ecce do ei pacem foederis mei,</ab>
        <ab xml:id="d1e2933" n="13"> et erit tam ipsi quam semini ejus pactum sacerdotii sempiternum
          : quia zelatus est pro Deo suo, et expiavit scelus filiorum Israël.</ab>
        <ab xml:id="d1e2936" n="14"> Erat autem nomen viri Israëlitae, qui occisus est cum
          Madianitide, Zambri filius Salu, dux de cognatione et tribu Simeonis.</ab>
        <ab xml:id="d1e2939" n="15"> Porro mulier Madianitis, quae pariter interfecta est, vocabatur
          Cozbi filia Sur principis nobilissimi Madianitarum.</ab>
        <ab xml:id="d1e2942" n="16"> Locutusque est Dominus ad Moysen, dicens :</ab>
        <ab xml:id="d1e2945" n="17"> Hostes vos sentiant Madianitae, et percutite eos :</ab>
        <ab xml:id="d1e2949" n="18"> quia et ipsi hostiliter egerunt contra vos, et decepere
          insidiis per idolum Phogor, et Cozbi filiam ducis Madian sororem suam, quae percussa est
          in die plagae pro sacrilegio Phogor.</ab>
      </div>
      <div xml:id="d1e2953" type="chap" n="26">
        <ab xml:id="d1e2955" n="1"> Postquam noxiorum sanguis effusus est, dixit Dominus ad Moysen
          et Eleazarum filium Aaron sacerdotem :</ab>
        <ab xml:id="d1e2958" n="2"> Numerate omnem summam filiorum Israël a viginti annis et supra,
          per domos et cognationes suas, cunctos qui possunt ad bella procedere.</ab>
        <ab xml:id="d1e2961" n="3"> Locuti sunt itaque Moyses et Eleazar sacerdos, in campestribus
          Moab super Jordanem contra Jericho, ad eos qui erant</ab>
        <ab xml:id="d1e2964" n="4"> a viginti annis et supra, sicut Dominus imperaverat, quorum iste
          est numerus.</ab>
        <ab xml:id="d1e2967" n="5"> Ruben primogenitus Israël : hujus filius, Henoch, a quo familia
          Henochitarum : et Phallu, a quo familia Phalluitarum :</ab>
        <ab xml:id="d1e2971" n="6"> et Hesron, a quo familia Hesronitarum : et Charmi, a quo familia
          Charmitarum.</ab>
        <ab xml:id="d1e2974" n="7"> Hae sunt familiae de stirpe Ruben : quarum numerus inventus est
          quadraginta tria millia, et septingenti triginta.</ab>
        <ab xml:id="d1e2977" n="8"> Filius Phallu, Eliab :</ab>
        <ab xml:id="d1e2980" n="9"> hujus filii, Namuel et Dathan et Abiron : isti sunt Dathan et
          Abiron principes populi, qui surrexerunt contra Moysen et Aaron in seditione Core, quando
          adversus Dominum rebellaverunt :</ab>
        <ab xml:id="d1e2983" n="10"> et aperiens terra os suum devoravit Core, morientibus plurimis,
          quando combussit ignis ducentos quinquaginta viros. Et factum est grande miraculum,</ab>
        <ab xml:id="d1e2986" n="11"> ut, Core pereunte, filii illius non perirent.</ab>
        <ab xml:id="d1e2990" n="12"> Filii Simeon per cognationes suas : Namuel, ab hoc familia
          Namuelitarum : Jamin, ab hoc familia Jaminitarum : Jachin, ab hoc familia Jachinitarum
          :</ab>
        <ab xml:id="d1e2993" n="13"> Zare, ab hoc familia Zareitarum : Saul, ab hoc familia
          Saulitarum.</ab>
        <ab xml:id="d1e2996" n="14"> Hae sunt familiae de stirpe Simeon, quarum omnis numerus fuit
          viginti duo millia ducenti.</ab>
        <ab xml:id="d1e2999" n="15"> Filii Gad per cognationes suas : Sephon, ab hoc familia
          Sephonitarum : Aggi, ab hoc familia Aggitarum : Suni, ab hoc familia Sunitarum :</ab>
        <ab xml:id="d1e3002" n="16"> Ozni, ab hoc familia Oznitarum : Her, ab hoc familia Heritarum
          :</ab>
        <ab xml:id="d1e3005" n="17"> Arod, ab hoc familia Aroditarum : Ariel, ab hoc familia
          Arielitarum.</ab>
        <ab xml:id="d1e3009" n="18"> Istae sunt familiae Gad, quarum omnis numerus fuit quadraginta
          millia quingenti.</ab>
        <ab xml:id="d1e3012" n="19"> Filii Juda, Her et Onan, qui ambo mortui sunt in terra
          Chanaan.</ab>
        <ab xml:id="d1e3015" n="20"> Fueruntque filii Juda per cognationes suas : Sela, a quo
          familia Selaitarum : Phares, a quo familia Pharesitarum : Zare, a quo familia
          Zareitarum.</ab>
        <ab xml:id="d1e3018" n="21"> Porro filii Phares : Hesron, a quo familia Hesronitarum : et
          Hamul, a quo familia Hamulitarum.</ab>
        <ab xml:id="d1e3021" n="22"> Istae sunt familiae Juda, quarum omnis numerus fuit septuaginta
          sex millia quingenti.</ab>
        <ab xml:id="d1e3024" n="23"> Filii Issachar per cognationes suas : Thola, a quo familia
          Tholaitarum : Phua, a quo familia Phuaitarum :</ab>
        <ab xml:id="d1e3028" n="24"> Jasub, a quo familia Jasubitarum : Semran, a quo familia
          Semranitarum.</ab>
        <ab xml:id="d1e3031" n="25"> Hae sunt cognationes Issachar, quarum numerus fuit sexaginta
          quatuor millia trecenti.</ab>
        <ab xml:id="d1e3034" n="26"> Filii Zabulon per cognationes suas : Sared, a quo familia
          Sareditarum : Elon, a quo familia Elonitarum : Jalel, a quo familia Jalelitarum.</ab>
        <ab xml:id="d1e3037" n="27"> Hae sunt cognationes Zabulon, quarum numerus fuit sexaginta
          millia quingenti.</ab>
        <ab xml:id="d1e3040" n="28"> Filii Joseph per cognationes suas, Manasse et Ephraim.</ab>
        <ab xml:id="d1e3043" n="29"> De Manasse ortus est Machir, a quo familia Machiritarum. Machir
          genuit Galaad, a quo familia Galaaditarum.</ab>
        <ab xml:id="d1e3047" n="30"> Galaad habuit filios : Jezer, a quo familia Jezeritarum : et
          Helec, a quo familia Helecitarum :</ab>
        <ab xml:id="d1e3050" n="31"> et Asriel, a quo familia Asrielitarum : et Sechem, a quo
          familia Sechemitarum :</ab>
        <ab xml:id="d1e3053" n="32"> et Semida, a quo familia Semidaitarum : et Hepher, a quo
          familia Hepheritarum.</ab>
        <ab xml:id="d1e3056" n="33"> Fuit autem Hepher pater Salphaad, qui filios non habebat, sed
          tantum filias : quarum ista sunt nomina : Maala, et Noa, et Hegla, et Melcha, et
          Thersa.</ab>
        <ab xml:id="d1e3059" n="34"> Hae sunt familiae Manasse, et numerus earum quinquaginta duo
          millia septingenti.</ab>
        <ab xml:id="d1e3062" n="35"> Filii autem Ephraim per cognationes suas fuerunt hi : Suthala,
          a quo familia Suthalaitarum : Becher, a quo familia Becheritarum : Thehen, a quo familia
          Thehenitarum.</ab>
        <ab xml:id="d1e3066" n="36"> Porro filius Suthala fuit Heran, a quo familia
          Heranitarum.</ab>
        <ab xml:id="d1e3069" n="37"> Hae sunt cognationes filiorum Ephraim : quarum numerus fuit
          triginta duo millia quingenti.</ab>
        <ab xml:id="d1e3072" n="38"> Isti sunt filii Joseph per familias suas. Filii Benjamin in
          cognationibus suis : Bela, a quo familia Belaitarum : Asbel, a quo familia Asbelitarum :
          Ahiram, a quo familia Ahiramitarum :</ab>
        <ab xml:id="d1e3075" n="39"> Supham, a quo familia Suphamitarum : Hupham, a quo familia
          Huphamitarum.</ab>
        <ab xml:id="d1e3078" n="40"> Filii Bela : Hered, et Noëman. De Hered, familia Hereditarum :
          de Noëman, familia Noëmanitarum.</ab>
        <ab xml:id="d1e3081" n="41"> Hi sunt filii Benjamin per cognationes suas : quorum numerus
          fuit quadraginta quinque millia sexcenti.</ab>
        <ab xml:id="d1e3085" n="42"> Filii Dan per cognationes suas : Suham, a quo familia
          Suhamitarum. Hae sunt cognationes Dan per familias suas.</ab>
        <ab xml:id="d1e3088" n="43"> Omnes fuere Suhamitae, quorum numerus erat sexaginta quatuor
          millia quadringenti.</ab>
        <ab xml:id="d1e3091" n="44"> Filii Aser per cognationes suas : Jemna, a quo familia
          Jemnaitarum : Jessui, a quo familia Jessuitarum : Brie, a quo familia Brieitarum.</ab>
        <ab xml:id="d1e3094" n="45"> Filii Brie : Heber, a quo familia Heberitarum : et Melchiel, a
          quo familia Melchielitarum.</ab>
        <ab xml:id="d1e3097" n="46"> Nomen autem filiae Aser fuit Sara.</ab>
        <ab xml:id="d1e3100" n="47"> Hae cognationes filiorum Aser, et numerus eorum quinquaginta
          tria millia quadringenti.</ab>
        <ab xml:id="d1e3104" n="48"> Filii Nephthali per cognationes suas : Jesiel, a quo familia
          Jesielitarum : Guni, a quo familia Gunitarum :</ab>
        <ab xml:id="d1e3107" n="49"> Jeser, a quo familia Jeseritarum : Sellem, a quo familia
          Sellemitarum.</ab>
        <ab xml:id="d1e3110" n="50"> Hae sunt cognationes filiorum Nephthali per familias suas :
          quorum numerus quadraginta quinque millia quadringenti.</ab>
        <ab xml:id="d1e3113" n="51"> Ista est summa filiorum Israël, qui recensiti sunt, sexcenta
          millia, et mille septingenti triginta.</ab>
        <ab xml:id="d1e3116" n="52"> Locutusque est Dominus ad Moysen, dicens :</ab>
        <ab xml:id="d1e3119" n="53"> Istis dividetur terra juxta numerum vocabulorum in possessiones
          suas.</ab>
        <ab xml:id="d1e3123" n="54"> Pluribus majorem partem dabis, et paucioribus minorem :
          singulis, sicut nunc recensiti sunt, tradetur possessio :</ab>
        <ab xml:id="d1e3126" n="55"> ita dumtaxat ut sors terram tribubus dividat et familiis.</ab>
        <ab xml:id="d1e3129" n="56"> Quidquid sorte contigerit, hoc vel plures accipiant, vel
            pauciores.<pc ana="#pilcrow"/>
        </ab>
        <ab xml:id="d1e3133" n="57"> Hic quoque est numerus filiorum Levi per familias suas :
          Gerson, a quo familia Gersonitarum : Caath, a quo familia Caathitarum : Merari, a quo
          familia Meraritarum.</ab>
        <ab xml:id="d1e3136" n="58"> Hae sunt familiae Levi : familia Lobni, familia Hebroni,
          familia Moholi, familia Musi, familia Core. At vero Caath genuit Amram :</ab>
        <ab xml:id="d1e3139" n="59"> qui habuit uxorem Jochabed filiam Levi, quae nata est ei in
          Aegypto. Haec genuit Amram viro suo filios, Aaron, et Moysen, et Mariam sororem
          eorum.</ab>
        <ab xml:id="d1e3143" n="60"> De Aaron orti sunt Nadab et Abiu, et Eleazar et Ithamar :</ab>
        <ab xml:id="d1e3146" n="61"> quorum Nadab et Abiu mortui sunt, cum obtulissent ignem alienum
          coram Domino.</ab>
        <ab xml:id="d1e3149" n="62"> Fueruntque omnes qui numerati sunt, viginti tria millia generis
          masculini ab uno mense et supra : quia non sunt recensiti inter filios Israël, nec eis cum
          ceteris data possessio est.</ab>
        <ab xml:id="d1e3152" n="63"> Hic est numerus filiorum Israël, qui descripti sunt a Moyse et
          Eleazaro sacerdote, in campestribus Moab supra Jordanem contra Jericho :</ab>
        <ab xml:id="d1e3155" n="64"> inter quos, nullus fuit eorum qui ante numerati sunt a Moyse et
          Aaron in deserto Sinai :</ab>
        <ab xml:id="d1e3158" n="65"> praedixerat enim Dominus quod omnes morerentur in solitudine.
          Nullusque remansit ex eis, nisi Caleb filius Jephone, et Josue filius Nun.</ab>
      </div>
      <div xml:id="d1e3162" type="chap" n="27">
        <ab xml:id="d1e3164" n="1"> Accesserunt autem filiae Salphaad, filii Hepher, filii Galaad,
          filii Machir, filii Manasse, qui fuit filius Joseph : quarum sunt nomina, Maala, et Noa,
          et Hegla, et Melcha, et Thersa.</ab>
        <ab xml:id="d1e3167" n="2"> Steteruntque coram Moyse et Eleazaro sacerdote et cunctis
          principibus populi ad ostium tabernaculi foederis, atque dixerunt :</ab>
        <ab xml:id="d1e3170" n="3"> Pater noster mortuus est in deserto, nec fuit in seditione, quae
          concitata est contra Dominum sub Core, sed in peccato suo mortuus est : hic non habuit
          mares filios. Cur tollitur nomen illius de familia sua, quia non habuit filium ? date
          nobis possessionem inter cognatos patris nostri.</ab>
        <ab xml:id="d1e3173" n="4"> Retulitque Moyses causam earum ad judicium Domini.</ab>
        <ab xml:id="d1e3176" n="5"> Qui dixit ad eum :</ab>
        <ab xml:id="d1e3180" n="6"> Justam rem postulant filiae Salphaad : da eis possessionem inter
          cognatos patris sui, et ei in haereditatem succedant.</ab>
        <ab xml:id="d1e3183" n="7"> Ad filios autem Israël loqueris haec :</ab>
        <ab xml:id="d1e3186" n="8"> Homo cum mortuus fuerit absque filio, ad filiam ejus transibit
          haereditas.</ab>
        <ab xml:id="d1e3189" n="9"> Si filiam non habuerit, habebit successores fratres suos.</ab>
        <ab xml:id="d1e3192" n="10"> Quod si et fratres non fuerint, dabitis haereditatem fratribus
          patris ejus.</ab>
        <ab xml:id="d1e3195" n="11"> Sin autem nec patruos habuerit, dabitur haereditas his qui ei
          proximi sunt. Eritque hoc filiis Israël sanctum lege perpetua, sicut praecepit Dominus
            Moysi.<pc ana="#pilcrow"/>
        </ab>
        <ab xml:id="d1e3200" n="12"> Dixit quoque Dominus ad Moysen : Ascende in montem istum
          Abarim, et contemplare inde terram, quam daturus sum filiis Israël.</ab>
        <ab xml:id="d1e3203" n="13"> Cumque videris eam, ibis et tu ad populum tuum, sicut ivit
          frater tuus Aaron :</ab>
        <ab xml:id="d1e3206" n="14"> quia offendistis me in deserto Sin in contradictione
          multitudinis, nec sanctificare me voluistis coram ea super aquas. Hae sunt aquae
          contradictionis in Cades deserti Sin.</ab>
        <ab xml:id="d1e3209" n="15"> Cui respondit Moyses :</ab>
        <ab xml:id="d1e3212" n="16"> Provideat Dominus Deus spirituum omnis carnis hominem, qui sit
          super multitudinem hanc :</ab>
        <ab xml:id="d1e3215" n="17"> et possit exire et intrare ante eos, et educere eos vel
          introducere : ne sit populus Domini sicut oves absque pastore.</ab>
        <ab xml:id="d1e3219" n="18"> Dixitque Dominus ad eum : Tolle Josue filium Nun, virum in quo
          est spiritus, et pone manum tuam super eum.</ab>
        <ab xml:id="d1e3222" n="19"> Qui stabit coram Eleazaro sacerdote et omni multitudine :</ab>
        <ab xml:id="d1e3225" n="20"> et dabis ei praecepta cunctis videntibus, et partem gloriae
          tuae, ut audiat eum omnis synagoga filiorum Israël.</ab>
        <ab xml:id="d1e3228" n="21"> Pro hoc, si quid agendum erit, Eleazar sacerdos consulet
          Dominum. Ad verbum ejus egredietur et ingredietur ipse, et omnes filii Israël cum eo, et
          cetera multitudo.</ab>
        <ab xml:id="d1e3231" n="22"> Fecit Moyses ut praeceperat Dominus : cumque tulisset Josue,
          statuit eum coram Eleazaro sacerdote et omni frequentia populi.</ab>
        <ab xml:id="d1e3234" n="23"> Et impositis capiti ejus manibus, cuncta replicavit quae
          mandaverat Dominus.</ab>
      </div>
      <div xml:id="d1e3238" type="chap" n="28">
        <ab xml:id="d1e3240" n="1"> Dixit quoque Dominus ad Moysen :</ab>
        <ab xml:id="d1e3243" n="2"> Praecipe filiis Israël, et dices ad eos : Oblationem meam et
          panes, et incensum odoris suavissimi offerte per tempora sua.</ab>
        <ab xml:id="d1e3246" n="3"> Haec sunt sacrificia quae offerre debetis : agnos anniculos
          immaculatos duos quotidie in holocaustum sempiternum :</ab>
        <ab xml:id="d1e3249" n="4"> unum offeretis mane, et alterum ad vesperum :</ab>
        <ab xml:id="d1e3252" n="5"> decimam partem ephi similae, quae conspersa sit oleo purissimo,
          et habeat quartam partem hin.</ab>
        <ab xml:id="d1e3256" n="6"> Holocaustum juge est quod obtulistis in monte Sinai in odorem
          suavissimum incensi Domini.</ab>
        <ab xml:id="d1e3259" n="7"> Et libabitis vini quartam partem hin per agnos singulos in
          sanctuario Domini.</ab>
        <ab xml:id="d1e3262" n="8"> Alterumque agnum similiter offeretis ad vesperam juxta omnem
          ritum sacrificii matutini, et libamentorum ejus, oblationem suavissimi odoris Domino.</ab>
        <ab xml:id="d1e3265" n="9"> Die autem sabbati offeretis duos agnos anniculos immaculatos, et
          duas decimas similae oleo conspersae in sacrificio, et liba :</ab>
        <ab xml:id="d1e3268" n="10"> quae rite funduntur per singula sabbata in holocaustum
          sempiternum.</ab>
        <ab xml:id="d1e3271" n="11"> In calendis autem offeretis holocaustum Domino, vitulos de
          armento duos, arietem unum, agnos anniculos septem immaculatos,</ab>
        <ab xml:id="d1e3275" n="12"> et tres decimas similae oleo conspersae in sacrificio per
          singulos vitulos : et duas decimas similae oleo conspersae per singulos arietes :</ab>
        <ab xml:id="d1e3278" n="13"> et decimam decimae similae ex oleo in sacrificio per agnos
          singulos : holocaustum suavissimi odoris atque incensi est Domino.</ab>
        <ab xml:id="d1e3281" n="14"> Libamenta autem vini, quae per singulas fundenda sunt victimas,
          ista erunt : media pars hin per singulos vitulos, tertia per arietem, quarta per agnum.
          Hoc erit holocaustum per omnes menses, qui sibi anno vertente succedunt.</ab>
        <ab xml:id="d1e3284" n="15"> Hircus quoque offeretur Domino pro peccatis in holocaustum
          sempiternum cum libamentis suis.</ab>
        <ab xml:id="d1e3287" n="16"> Mense autem primo, quartadecima die mensis, Phase Domini
          erit,</ab>
        <ab xml:id="d1e3290" n="17"> et quintadecima die solemnitas : septem diebus vescentur
          azymis.</ab>
        <ab xml:id="d1e3294" n="18"> Quarum dies prima venerabilis et sancta erit : omne opus
          servile non facietis in ea.</ab>
        <ab xml:id="d1e3297" n="19"> Offeretisque incensum holocaustum Domino, vitulos de armento
          duos, arietem unum, agnos anniculos immaculatos septem :</ab>
        <ab xml:id="d1e3300" n="20"> et sacrificia singulorum ex simila quae conspersa sit oleo,
          tres decimas per singulos vitulos, et duas decimas per arietem,</ab>
        <ab xml:id="d1e3303" n="21"> et decimam decimae per agnos singulos, id est, per septem
          agnos.</ab>
        <ab xml:id="d1e3306" n="22"> Et hircum pro peccato unum, ut expietur pro vobis,</ab>
        <ab xml:id="d1e3309" n="23"> praeter holocaustum matutinum, quod semper offeretis.</ab>
        <ab xml:id="d1e3313" n="24"> Ita facietis per singulos dies septem dierum in fomitem ignis,
          et in odorem suavissimum Domino, qui surget de holocausto, et de libationibus
          singulorum.</ab>
        <ab xml:id="d1e3316" n="25"> Dies quoque septimus celeberrimus et sanctus erit vobis : omne
          opus servile non facietis in eo.</ab>
        <ab xml:id="d1e3319" n="26"> Dies etiam primitivorum, quando offeretis novas fruges Domino,
          expletis hebdomadibus, venerabilis et sancta erit : omne opus servile non facietis in
          ea.</ab>
        <ab xml:id="d1e3322" n="27"> Offeretisque holocaustum in odorem suavissimum Domino, vitulos
          de armento duos, arietem unum, et agnos anniculos immaculatos septem :</ab>
        <ab xml:id="d1e3325" n="28"> atque in sacrificiis eorum, similae oleo conspersae tres
          decimas per singulos vitulos, per arietes duas,</ab>
        <ab xml:id="d1e3328" n="29"> per agnos decimam decimae, qui simul sunt agni septem. Hircum
          quoque,</ab>
        <ab xml:id="d1e3332" n="30"> qui mactatur pro expiatione : praeter holocaustum sempiternum
          et liba ejus.</ab>
        <ab xml:id="d1e3335" n="31"> Immaculata offeretis omnia cum libationibus suis.</ab>
      </div>
      <div xml:id="d1e3339" type="chap" n="29">
        <ab xml:id="d1e3341" n="1"> Mensis etiam septimi prima dies venerabilis et sancta erit
          vobis. Omne opus servile non facietis in ea, quia dies clangoris est et tubarum.</ab>
        <ab xml:id="d1e3344" n="2"> Offeretisque holocaustum in odorem suavissimum Domino, vitulum
          de armento unum, arietem unum, et agnos anniculos immaculatos septem :</ab>
        <ab xml:id="d1e3347" n="3"> et in sacrificiis eorum, similae oleo conspersae tres decimas
          per singulos vitulos, duas decimas per arietem,</ab>
        <ab xml:id="d1e3350" n="4"> unam decimam per agnum, qui simul sunt agni septem :</ab>
        <ab xml:id="d1e3353" n="5"> et hircum pro peccato, qui offertur in expiationem populi,</ab>
        <ab xml:id="d1e3357" n="6"> praeter holocaustum calendarum cum sacrificiis suis, et
          holocaustum sempiternum cum libationibus solitis : eisdem caeremoniis offeretis in odorem
          suavissimum incensum Domino.</ab>
        <ab xml:id="d1e3360" n="7"> Decima quoque dies mensis hujus septimi erit vobis sancta atque
          venerabilis, et affligetis animas vestras : omne opus servile non facietis in ea.</ab>
        <ab xml:id="d1e3363" n="8"> Offeretisque holocaustum Domino in odorem suavissimum, vitulum
          de armento unum, arietem unum, agnos anniculos immaculatos septem :</ab>
        <ab xml:id="d1e3366" n="9"> et in sacrificiis eorum similae oleo conspersae tres decimas per
          singulos vitulos, duas decimas per arietem,</ab>
        <ab xml:id="d1e3369" n="10"> decimam decimae per agnos singulos, qui sunt simul agni septem
          :</ab>
        <ab xml:id="d1e3372" n="11"> et hircum pro peccato, absque his quae offerri pro delicto
          solent in expiationem, et holocaustum sempiternum, cum sacrificio et libaminibus
          eorum.</ab>
        <ab xml:id="d1e3376" n="12"> Quintadecima vero die mensis septimi, quae vobis sancta erit
          atque venerabilis, omne opus servile non facietis in ea, sed celebrabitis solemnitatem
          Domino septem diebus.</ab>
        <ab xml:id="d1e3379" n="13"> Offeretisque holocaustum in odorem suavissimum Domino, vitulos
          de armento tredecim, arietes duos, agnos anniculos immaculatos quatuordecim :</ab>
        <ab xml:id="d1e3382" n="14"> et in libamentis eorum, similae oleo conspersae tres decimas
          per vitulos singulos, qui sunt simul vituli tredecim, et duas decimas arieti uno, id est,
          simul arietibus duobus,</ab>
        <ab xml:id="d1e3385" n="15"> et decimam decimae agnis singulis, qui sunt simul agni
          quatuordecim :</ab>
        <ab xml:id="d1e3388" n="16"> et hircum pro peccato, absque holocausto sempiterno, et
          sacrificio, et libamine ejus.</ab>
        <ab xml:id="d1e3391" n="17"> In die altero offeretis vitulos de armento duodecim, arietes
          duos, agnos anniculos immaculatos quatuordecim :</ab>
        <ab xml:id="d1e3395" n="18"> sacrificiaque et libamina singulorum, per vitulos, et arietes,
          et agnos rite celebrabitis :</ab>
        <ab xml:id="d1e3398" n="19"> et hircum pro peccato, absque holocausto sempiterno,
          sacrificioque et libamine ejus.</ab>
        <ab xml:id="d1e3401" n="20"> Die tertio offeretis vitulos undecim, arietes duos, agnos
          anniculos immaculatos quatuordecim :</ab>
        <ab xml:id="d1e3404" n="21"> sacrificiaque et libamina singulorum, per vitulos, et arietes,
          et agnos rite celebrabitis :</ab>
        <ab xml:id="d1e3407" n="22"> et hircum pro peccato, absque holocausto sempiterno,
          sacrificioque et libamine ejus.</ab>
        <ab xml:id="d1e3410" n="23"> Die quarto offeretis vitulos decem, arietes duos, agnos
          anniculos immaculatos quatuordecim :</ab>
        <ab xml:id="d1e3414" n="24"> sacrificiaque et libamina singulorum, per vitulos, et arietes,
          et agnos rite celebrabitis :</ab>
        <ab xml:id="d1e3417" n="25"> et hircum pro peccato, absque holocausto sempiterno,
          sacrificioque ejus et libamine.</ab>
        <ab xml:id="d1e3420" n="26"> Die quinto offeretis vitulos novem, arietes duos, agnos
          anniculos immaculatos quatuordecim :</ab>
        <ab xml:id="d1e3423" n="27"> sacrificiaque et libamina singulorum, per vitulos, et arietes,
          et agnos rite celebrabitis :</ab>
        <ab xml:id="d1e3426" n="28"> et hircum pro peccato, absque holocausto sempiterno,
          sacrificioque ejus et libamine.</ab>
        <ab xml:id="d1e3429" n="29"> Die sexto offeretis vitulos octo, arietes duos, agnos anniculos
          immaculatos quatuordecim :</ab>
        <ab xml:id="d1e3433" n="30"> sacrificiaque et libamina singulorum, per vitulos, et arietes,
          et agnos rite celebrabitis :</ab>
        <ab xml:id="d1e3436" n="31"> et hircum pro peccato, absque holocausto sempiterno,
          sacrificioque ejus et libamine.</ab>
        <ab xml:id="d1e3439" n="32"> Die septimo offeretis vitulos septem, et arietes duos, agnos
          anniculos immaculatos quatuordecim :</ab>
        <ab xml:id="d1e3442" n="33"> sacrificiaque et libamina singulorum, per vitulos, et arietes,
          et agnos rite celebrabitis :</ab>
        <ab xml:id="d1e3445" n="34"> et hircum pro peccato, absque holocausto sempiterno,
          sacrificioque ejus et libamine.</ab>
        <ab xml:id="d1e3448" n="35"> Die octavo, qui est celeberrimus, omne opus servile non
          facietis,</ab>
        <ab xml:id="d1e3452" n="36"> offerentes holocaustum in odorem suavissimum Domino, vitulum
          unum, arietem unum, agnos anniculos immaculatos septem :</ab>
        <ab xml:id="d1e3455" n="37"> sacrificiaque et libamina singulorum, per vitulos, et arietes,
          et agnos rite celebrabitis :</ab>
        <ab xml:id="d1e3458" n="38"> et hircum pro peccato, absque holocausto sempiterno,
          sacrificioque ejus et libamine.</ab>
        <ab xml:id="d1e3461" n="39"> Haec offeretis Domino in solemnitatibus vestris : praeter vota
          et oblationes spontaneas in holocausto, in sacrificio, in libamine, et in hostiis
          pacificis.</ab>
      </div>
      <div xml:id="d1e3466" type="chap" n="30">
        <ab xml:id="d1e3468" n="1"> Narravitque Moyses filiis Israël omnia quae ei Dominus
          imperarat.</ab>
        <ab xml:id="d1e3471" n="2"> Et locutus est ad principes tribuum filiorum Israël : Iste est
          sermo quem praecepit Dominus :</ab>
        <ab xml:id="d1e3474" n="3"> Si quis virorum votum Domino voverit, aut se constrinxerit
          juramento : non faciet irritum verbum suum, sed omne quod promisit, implebit.</ab>
        <ab xml:id="d1e3477" n="4"> Mulier si quippiam voverit, et se constrinxerit juramento, quae
          est in domo patris sui, et in aetate adhuc puellari : si cognoverit pater votum quod
          pollicita est, et juramentum quo obligavit animam suam, et tacuerit, voti rea erit :</ab>
        <ab xml:id="d1e3480" n="5"> quidquid pollicita est, et juravit, opere complebit.</ab>
        <ab xml:id="d1e3484" n="6"> Sin autem statim ut audierit, contradixerit pater : et vota et
          juramenta ejus irrita erunt, nec obnoxia tenebitur sponsioni, eo quod contradixerit
          pater.</ab>
        <ab xml:id="d1e3487" n="7"> Si maritum habuerit, et voverit aliquid, et semel de ore ejus
          verbum egrediens animam ejus obligaverit juramento :</ab>
        <ab xml:id="d1e3490" n="8"> quo die audierit vir, et non contradixerit, voti rea erit,
          reddetque quodcumque promiserat.</ab>
        <ab xml:id="d1e3493" n="9"> Sin autem audiens statim contradixerit, et irritas fecerit
          pollicitationes ejus, verbaque quibus obstrinxerat animam suam, propitius erit ei
          Dominus.</ab>
        <ab xml:id="d1e3496" n="10"> Vidua et repudiata quidquid voverint, reddent.</ab>
        <ab xml:id="d1e3499" n="11"> Uxor in domo viri cum se voto constrinxerit et juramento,</ab>
        <ab xml:id="d1e3503" n="12"> si audierit vir, et tacuerit, nec contradixerit sponsioni,
          reddet quodcumque promiserat.</ab>
        <ab xml:id="d1e3506" n="13"> Sin autem extemplo contradixerit, non tenebitur promissionis
          rea : quia maritus contradixit, et Dominus ei propitius erit.</ab>
        <ab xml:id="d1e3509" n="14"> Si voverit, et juramento se constrinxerit, ut per jejunium, vel
          ceterarum rerum abstinentiam affligat animam suam, in arbitrio viri erit ut faciat, sive
          non faciat.</ab>
        <ab xml:id="d1e3512" n="15"> Quod si audiens vir tacuerit, et in alteram diem distulerit
          sententiam, quidquid voverat atque promiserat, reddet : quia statim ut audivit,
          tacuit.</ab>
        <ab xml:id="d1e3515" n="16"> Sin autem contradixerit postquam rescivit, portabit ipse
          iniquitatem ejus.</ab>
        <ab xml:id="d1e3518" n="17"> Istae sunt leges, quas constituit Dominus Moysi inter virum et
          uxorem, inter patrem et filiam, quae in puellari adhuc aetate est, vel quae manet in
          parentis domo.</ab>
      </div>
      <div xml:id="d1e3522" type="chap" n="31">
        <ab xml:id="d1e3524" n="1"> Locutusque est Dominus ad Moysen, dicens :</ab>
        <ab xml:id="d1e3527" n="2"> Ulciscere prius filios Israël de Madianitis, et sic colligeris
          ad populum tuum.</ab>
        <ab xml:id="d1e3530" n="3"> Statimque Moyses : Armate, inquit, ex vobis viros ad pugnam, qui
          possint ultionem Domini expetere de Madianitis.</ab>
        <ab xml:id="d1e3533" n="4"> Mille viri de singulis tribubus eligantur ex Israël qui
          mittantur ad bellum.</ab>
        <ab xml:id="d1e3536" n="5"> Dederuntque millenos de singulis tribubus, id est, duodecim
          millia expeditorum ad pugnam :</ab>
        <ab xml:id="d1e3540" n="6"> quos misit Moyses cum Phinees filio Eleazari sacerdotis, vasa
          quoque sancta, et tubas ad clangendum tradidit ei.</ab>
        <ab xml:id="d1e3543" n="7"> Cumque pugnassent contra Madianitas atque vicissent, omnes mares
          occiderunt,</ab>
        <ab xml:id="d1e3546" n="8"> et reges eorum, Evi, et Recem, et Sur, et Hur, et Rebe, quinque
          principes gentis : Balaam quoque filium Beor interfecerunt gladio.</ab>
        <ab xml:id="d1e3549" n="9"> Ceperuntque mulieres eorum, et parvulos, omniaque pecora, et
          cunctam supellectilem : quidquid habere potuerant depopulati sunt :</ab>
        <ab xml:id="d1e3552" n="10"> tam urbes quam viculos et castella flamma consumpsit.</ab>
        <ab xml:id="d1e3555" n="11"> Et tulerunt praedam, et universa quae ceperant tam ex hominibus
          quam ex jumentis,</ab>
        <ab xml:id="d1e3559" n="12"> et adduxerunt ad Moysen, et Eleazarum sacerdotem, et ad omnem
          multitudinem filiorum Israël : reliqua autem utensilia portaverunt ad castra in
          campestribus Moab juxta Jordanem contra Jericho.<pc ana="#pilcrow"/>
        </ab>
        <ab xml:id="d1e3563" n="13"> Egressi sunt autem Moyses et Eleazar sacerdos, et omnes
          principes synagogae, in occursum eorum extra castra.</ab>
        <ab xml:id="d1e3566" n="14"> Iratusque Moyses principibus exercitus, tribunis, et
          centurionibus qui venerant de bello,</ab>
        <ab xml:id="d1e3569" n="15"> ait : Cur feminas reservastis ?</ab>
        <ab xml:id="d1e3572" n="16"> nonne istae sunt, quae deceperunt filios Israël ad suggestionem
          Balaam, et praevaricari vos fecerunt in Domino super peccato Phogor, unde et percussus est
          populus ?</ab>
        <ab xml:id="d1e3575" n="17"> ergo cunctos interficite quidquid est generis masculini, etiam
          in parvulis : et mulieres, quae noverunt viros in coitu, jugulate :</ab>
        <ab xml:id="d1e3579" n="18"> puellas autem et omnes feminas virgines reservate vobis :</ab>
        <ab xml:id="d1e3582" n="19"> et manete extra castra septem diebus. Qui occiderit hominem,
          vel occisum tetigerit, lustrabitur die tertio et septimo.</ab>
        <ab xml:id="d1e3585" n="20"> Et de omni praeda, sive vestimentum fuerit, sive vas, et
          aliquid in utensilia praeparatum, de caprarum pellibus, et pilis, et ligno, expiabitur.<pc
            ana="#pilcrow"/>
        </ab>
        <ab xml:id="d1e3589" n="21"> Eleazar quoque sacerdos ad viros exercitus, qui pugnaverunt,
          sic locutus est : Hoc est praeceptum legis, quod mandavit Dominus Moysi :</ab>
        <ab xml:id="d1e3592" n="22"> aurum, et argentum, et aes, et ferrum, et plumbum, et
          stannum,</ab>
        <ab xml:id="d1e3595" n="23"> et omne, quod potest transire per flammas, igne purgabitur :
          quidquid autem ignem non potest sustinere, aqua expiationis sanctificabitur :</ab>
        <ab xml:id="d1e3599" n="24"> et lavabitis vestimenta vestra die septimo, et purificati
          postea castra intrabitis.</ab>
        <ab xml:id="d1e3602" n="25"> Dixit quoque Dominus ad Moysen :</ab>
        <ab xml:id="d1e3605" n="26"> Tollite summam eorum quae capta sunt, ab homine usque ad pecus,
          tu et Eleazar sacerdos et principes vulgi :</ab>
        <ab xml:id="d1e3608" n="27"> dividesque ex aequo praedam inter eos qui pugnaverunt
          egressique sunt ad bellum, et inter omnem reliquam multitudinem.</ab>
        <ab xml:id="d1e3611" n="28"> Et separabis partem Domino ab his qui pugnaverunt et fuerunt in
          bello, unam animam de quingentis, tam ex hominibus quam ex bobus et asinis et ovibus,</ab>
        <ab xml:id="d1e3614" n="29"> et dabis eam Eleazaro sacerdoti, quia primitiae Domini
          sunt.</ab>
        <ab xml:id="d1e3618" n="30"> Ex media quoque parte filiorum Israël accipies quinquagesimum
          caput hominum, et boum, et asinorum, et ovium, cunctorum animantium, et dabis ea Levitis,
          qui excubant in custodiis tabernaculi Domini.<pc ana="#pilcrow"/>
        </ab>
        <ab xml:id="d1e3622" n="31"> Feceruntque Moyses et Eleazar sicut praeceperat Dominus.</ab>
        <ab xml:id="d1e3625" n="32"> Fuit autem praeda, quam exercitus ceperat, ovium sexcenta
          septuaginta quinque millia,</ab>
        <ab xml:id="d1e3628" n="33"> boum septuaginta duo millia,</ab>
        <ab xml:id="d1e3631" n="34"> asinorum sexaginta millia et mille :</ab>
        <ab xml:id="d1e3634" n="35"> animae hominum sexus feminei, quae non cognoverant viros,
          triginta duo millia.</ab>
        <ab xml:id="d1e3638" n="36"> Dataque est media pars his qui in praelio fuerant, ovium
          trecenta triginta septem millia quingentae :</ab>
        <ab xml:id="d1e3641" n="37"> e quibus in partem Domini supputatae sunt oves sexcentae
          septuaginta quinque :</ab>
        <ab xml:id="d1e3644" n="38"> et de bobus triginta sex millibus, boves septuaginta et duo
          :</ab>
        <ab xml:id="d1e3647" n="39"> de asinis triginta millibus quingentis, asini sexaginta unus
          :</ab>
        <ab xml:id="d1e3650" n="40"> de animabus hominum sedecim millibus, cesserunt in partem
          Domini triginta duae animae.</ab>
        <ab xml:id="d1e3653" n="41"> Tradiditque Moyses numerum primitiarum Domini Eleazaro
          sacerdoti, sicut fuerat ei imperatum,</ab>
        <ab xml:id="d1e3657" n="42"> ex media parte filiorum Israël, quam separaverat his qui in
          praelio fuerant.</ab>
        <ab xml:id="d1e3660" n="43"> De media vero parte, quae contigerat reliquae multitudini, id
          est, de ovibus trecentis triginta septem millibus quingentis,</ab>
        <ab xml:id="d1e3663" n="44"> et de bobus triginta sex millibus,</ab>
        <ab xml:id="d1e3666" n="45"> et de asinis triginta millibus quingentis,</ab>
        <ab xml:id="d1e3669" n="46"> et de hominibus sedecim millibus,</ab>
        <ab xml:id="d1e3672" n="47"> tulit Moyses quinquagesimum caput, et dedit Levitis, qui
          excubabant in tabernaculo Domini, sicut praeceperat Dominus.<pc ana="#pilcrow"/>
        </ab>
        <ab xml:id="d1e3677" n="48"> Cumque accessissent principes exercitus ad Moysen, et tribuni,
          centurionesque, dixerunt :</ab>
        <ab xml:id="d1e3680" n="49"> Nos servi tui recensuimus numerum pugnatorum, quos habuimus sub
          manu nostra : et ne unus quidem defuit.</ab>
        <ab xml:id="d1e3683" n="50"> Ob hanc causam offerimus in donariis Domini singuli quod in
          praeda auri potuimus invenire, periscelides et armillas, annulos et dextralia, ac
          muraenulas, ut depreceris pro nobis Dominum.</ab>
        <ab xml:id="d1e3686" n="51"> Susceperuntque Moyses et Eleazar sacerdos omne aurum in
          diversis speciebus,</ab>
        <ab xml:id="d1e3689" n="52"> pondo sedecim millia septingentos quinquaginta siclos, a
          tribunis et centurionibus.</ab>
        <ab xml:id="d1e3692" n="53"> Unusquisque enim quod in praeda rapuerat, suum erat.</ab>
        <ab xml:id="d1e3696" n="54"> Et susceptum intulerunt in tabernaculum testimonii, in
          monimentum filiorum Israël coram Domino.</ab>
      </div>
      <div xml:id="d1e3700" type="chap" n="32">
        <ab xml:id="d1e3702" n="1"> Filii autem Ruben et Gad habebant pecora multa, et erat illis in
          jumentis infinita substantia. Cumque vidissent Jazer et Galaad aptas animalibus alendis
          terras,</ab>
        <ab xml:id="d1e3705" n="2"> venerunt ad Moysen, et ad Elezarum sacerdotem, et principes
          multitudinis, atque dixerunt :</ab>
        <ab xml:id="d1e3708" n="3"> Ataroth, et Dibon, et Jazer, et Nemra, Hesebon, et Eleale, et
          Saban, et Nebo, et Beon,</ab>
        <ab xml:id="d1e3711" n="4"> terra, quam percussit Dominus in conspectu filiorum Israël,
          regio uberrima est ad pastum animalium : et nos servi tui habemus jumenta plurima,</ab>
        <ab xml:id="d1e3714" n="5"> precamurque si invenimus gratiam coram te, ut des nobis famulis
          tuis eam in possessionem, nec facias nos transire Jordanem.</ab>
        <ab xml:id="d1e3718" n="6"> Quibus respondit Moyses : Numquid fratres vestri ibunt ad
          pugnam, et vos hic sedebitis ?</ab>
        <ab xml:id="d1e3721" n="7"> cur subvertitis mentes filiorum Israël, ne transire audeant in
          locum, quem eis daturus est Dominus ?</ab>
        <ab xml:id="d1e3724" n="8"> Nonne ita egerunt patres vestri, quando misi de Cadesbarne ad
          explorandam terram ?</ab>
        <ab xml:id="d1e3727" n="9"> cumque venissent usque ad Vallem botri, lustrata omni regione,
          subverterunt cor filiorum Israël, ut non intrarent fines, quos eis Dominus dedit.</ab>
        <ab xml:id="d1e3730" n="10"> Qui iratus juravit, dicens :</ab>
        <ab xml:id="d1e3733" n="11"> Si videbunt homines isti, qui ascenderunt ex Aegypto a viginti
          annis et supra, terram, quam sub juramento pollicitus sum Abraham, Isaac, et Jacob : et
          noluerunt sequi me,</ab>
        <ab xml:id="d1e3737" n="12"> praeter Caleb filium Jephone Cenezaeum, et Josue filium Nun :
          isti impleverunt voluntatem meam.</ab>
        <ab xml:id="d1e3740" n="13"> Iratusque Dominus adversum Israël, circumduxit eum per desertum
          quadraginta annis, donec consumeretur universa generatio, quae fecerat malum in conspectu
          ejus.</ab>
        <ab xml:id="d1e3743" n="14"> Et ecce, inquit, vos surrexistis pro patribus vestris,
          incrementa et alumni hominum peccatorum, ut augeretis furorem Domini contra Israël.</ab>
        <ab xml:id="d1e3746" n="15"> Quod si nolueritis sequi eum, in solitudine populum
          derelinquet, et vos causa eritis necis omnium.</ab>
        <ab xml:id="d1e3749" n="16"> At illi prope accedentes, dixerunt : Caulas ovium fabricabimus,
          et stabula jumentorum, parvulis quoque nostris urbes munitas :</ab>
        <ab xml:id="d1e3752" n="17"> nos autem ipsi armati et accincti pergemus ad praelium ante
          filios Israël, donec introducamus eos ad loca sua. Parvuli nostri, et quidquid habere
          possumus, erunt in urbibus muratis, propter habitatorum insidias.</ab>
        <ab xml:id="d1e3756" n="18"> Non revertemur in domos nostras, usque dum possideant filii
          Israël haereditatem suam :</ab>
        <ab xml:id="d1e3759" n="19"> nec quidquam quaeremus trans Jordanem, quia jam habemus nostram
          possessionem in orientali ejus plaga.<pc ana="#pilcrow"/>
        </ab>
        <ab xml:id="d1e3763" n="20"> Quibus Moyses ait : Si facitis quod promittitis, expediti
          pergite coram Domino ad pugnam :</ab>
        <ab xml:id="d1e3766" n="21"> et omnis vir bellator armatus Jordanem transeat, donec
          subvertat Dominus inimicos suos,</ab>
        <ab xml:id="d1e3769" n="22"> et subjiciatur ei omnis terra : tunc eritis inculpabiles apud
          Dominum et apud Israël, et obtinebitis regiones, quas vultis, coram Domino.</ab>
        <ab xml:id="d1e3772" n="23"> Sin autem quod dicitis, non feceritis, nulli dubium est quin
          peccetis in Deum : et scitote quoniam peccatum vestrum apprehendet vos.</ab>
        <ab xml:id="d1e3776" n="24"> Aedificate ergo urbes parvulis vestris, et caulas, et stabula
          ovibus ac jumentis : et quod polliciti estis, implete.</ab>
        <ab xml:id="d1e3779" n="25"> Dixeruntque filii Gad et Ruben ad Moysen : Servi tui sumus :
          faciemus quod jubet dominus noster.</ab>
        <ab xml:id="d1e3782" n="26"> Parvulos nostros, et mulieres, et pecora, ac jumenta
          relinquemus in urbibus Galaad :</ab>
        <ab xml:id="d1e3785" n="27"> nos autem famuli tui omnes expediti pergemus ad bellum, sicut
          tu, domine, loqueris.</ab>
        <ab xml:id="d1e3788" n="28"> Praecepit ergo Moyses Eleazaro sacerdoti, et Josue filio Nun,
          et principibus familiarum per tribus Israël, et dixit ad eos :</ab>
        <ab xml:id="d1e3791" n="29"> Si transierint filii Gad et filii Ruben vobiscum Jordanem omnes
          armati ad bellum coram Domino, et vobis fuerit terra subjecta, date eis Galaad in
          possessionem.</ab>
        <ab xml:id="d1e3795" n="30"> Sin autem noluerint transire armati vobiscum in terram Chanaan,
          inter vos habitandi accipiant loca.</ab>
        <ab xml:id="d1e3798" n="31"> Responderuntque filii Gad et filii Ruben : Sicut locutus est
          Dominus servis suis, ita faciemus :</ab>
        <ab xml:id="d1e3801" n="32"> ipsi armati pergemus coram Domino in terram Chanaan, et
          possessionem jam suscepisse nos confitemur trans Jordanem.<pc ana="#pilcrow"/>
        </ab>
        <ab xml:id="d1e3805" n="33"> Dedit itaque Moyses filiis Gad et Ruben, et dimidiae tribui
          Manasse filii Joseph, regnum Sehon regis Amorrhaei, et regnum Og regis Basan, et terram
          eorum cum urbibus suis per circuitum.</ab>
        <ab xml:id="d1e3808" n="34"> Igitur exstruxerunt filii Gad, Dibon, et Ataroth, et
          Aroër,</ab>
        <ab xml:id="d1e3811" n="35"> et Etroth, et Sophan, et Jazer, et Jegbaa,</ab>
        <ab xml:id="d1e3815" n="36"> et Bethnemra, et Betharan, urbes munitas, et caulas pecoribus
          suis.</ab>
        <ab xml:id="d1e3818" n="37"> Filii vero Ruben aedificaverunt Hesebon, et Eleale, et
          Cariathaim,</ab>
        <ab xml:id="d1e3821" n="38"> et Nabo, et Baalmeon versis nominibus, Sabama quoque :
          imponentes vocabula urbibus, quas exstruxerunt.</ab>
        <ab xml:id="d1e3824" n="39"> Porro filii Machir filii Manasse, perrexerunt in Galaad, et
          vastaverunt eam interfecto Amorrhaeo habitatore ejus.</ab>
        <ab xml:id="d1e3827" n="40"> Dedit ergo Moyses terram Galaad Machir filio Manasse, qui
          habitavit in ea.</ab>
        <ab xml:id="d1e3830" n="41"> Jair autem filius Manasse abiit, et occupavit vicos ejus, quos
          appellavit Havoth Jair, id est, Villas Jair.</ab>
        <ab xml:id="d1e3834" n="42"> Nobe quoque perrexit, et apprehendit Chanath cum viculis suis :
          vocavitque eam ex nomine suo Nobe.</ab>
      </div>
      <div xml:id="d1e3838" type="chap" n="33">
        <ab xml:id="d1e3840" n="1"> Hae sunt mansiones filiorum Israël, qui egressi sunt de Aegypto
          per turmas suas in manu Moysi et Aaron,</ab>
        <ab xml:id="d1e3843" n="2"> quas descripsit Moyses juxta castrorum loca, quae Domini
          jussione mutabant.</ab>
        <ab xml:id="d1e3846" n="3"> Profecti igitur de Ramesse mense primo, quintadecima die mensis
          primi, altera die Phase, filii Israël in manu excelsa, videntibus cunctis Aegyptiis,</ab>
        <ab xml:id="d1e3849" n="4"> et sepelientibus primogenitos, quos percusserat Dominus (nam et
          in diis eorum exercuerat ultionem),</ab>
        <ab xml:id="d1e3852" n="5"> castrametati sunt in Soccoth.</ab>
        <ab xml:id="d1e3856" n="6"> Et de Soccoth venerunt in Etham, quae est in extremis finibus
          solitudinis.</ab>
        <ab xml:id="d1e3859" n="7"> Inde egressi venerunt contra Phihahiroth, quae respicit
          Beelsephon, et castrametati sunt ante Magdalum.</ab>
        <ab xml:id="d1e3862" n="8"> Profectique de Phihahiroth, transierunt per medium mare in
          solitudinem : et ambulantes tribus diebus per desertum Etham, castrametati sunt in
          Mara.</ab>
        <ab xml:id="d1e3865" n="9"> Profectique de Mara, venerunt in Elim, ubi erant duodecim fontes
          aquarum, et palmae septuaginta : ibique castrametati sunt.</ab>
        <ab xml:id="d1e3868" n="10"> Sed et inde egressi, fixerunt tentoria super mare Rubrum.
          Profectique de mari Rubro,</ab>
        <ab xml:id="d1e3871" n="11"> castrametati sunt in deserto Sin.</ab>
        <ab xml:id="d1e3875" n="12"> Unde egressi, venerunt in Daphca.</ab>
        <ab xml:id="d1e3878" n="13"> Profectique de Daphca, castrametati sunt in Alus.</ab>
        <ab xml:id="d1e3881" n="14"> Egressique de Alus, in Raphidim fixere tentoria, ubi populo
          defuit aqua ad bibendum.</ab>
        <ab xml:id="d1e3884" n="15"> Profectique de Raphidim, castrametati sunt in deserto
          Sinai.</ab>
        <ab xml:id="d1e3887" n="16"> Sed et de solitudine Sinai egressi, venerunt ad sepulchra
          concupiscentiae.</ab>
        <ab xml:id="d1e3890" n="17"> Profectique de sepulchris concupiscentiae, castrametati sunt in
          Haseroth.</ab>
        <ab xml:id="d1e3894" n="18"> Et de Haseroth venerunt in Rethma.</ab>
        <ab xml:id="d1e3897" n="19"> Profectique de Rethma, castrametati sunt in Remmomphares.</ab>
        <ab xml:id="d1e3900" n="20"> Unde egressi venerunt in Lebna.</ab>
        <ab xml:id="d1e3903" n="21"> De Lebna castrametati sunt in Ressa.</ab>
        <ab xml:id="d1e3906" n="22"> Egressique de Ressa, venerunt in Ceelatha.</ab>
        <ab xml:id="d1e3909" n="23"> Unde profecti, castrametati sunt in monte Sepher.</ab>
        <ab xml:id="d1e3913" n="24"> Egressi de monte Sepher, venerunt in Arada.</ab>
        <ab xml:id="d1e3916" n="25"> Inde proficiscentes, castrametati sunt in Maceloth.</ab>
        <ab xml:id="d1e3919" n="26"> Profectique de Maceloth, venerunt in Thahath.</ab>
        <ab xml:id="d1e3922" n="27"> De Thahath, castrametati sunt in Thare.</ab>
        <ab xml:id="d1e3925" n="28"> Unde egressi, fixere tentoria in Methca.</ab>
        <ab xml:id="d1e3928" n="29"> Et de Methca, castrametati sunt in Hesmona.</ab>
        <ab xml:id="d1e3932" n="30"> Profectique de Hesmona, venerunt in Moseroth.</ab>
        <ab xml:id="d1e3935" n="31"> Et de Moseroth, castrametati sunt in Benejaacan.</ab>
        <ab xml:id="d1e3938" n="32"> Profectique de Benejaacan, venerunt in montem Gadgad.</ab>
        <ab xml:id="d1e3941" n="33"> Unde profecti, castrametati sunt in Jetebatha.</ab>
        <ab xml:id="d1e3944" n="34"> Et de Jetebatha venerunt in Hebrona.</ab>
        <ab xml:id="d1e3947" n="35"> Egressique de Hebrona, castrametati sunt in Asiongaber.</ab>
        <ab xml:id="d1e3951" n="36"> Inde profecti, venerunt in desertum Sin, haec est Cades.</ab>
        <ab xml:id="d1e3954" n="37"> Egressique de Cades, castrametati sunt in monte Hor, in
          extremis finibus terrae Edom.</ab>
        <ab xml:id="d1e3957" n="38"> Ascenditque Aaron sacerdos in montem Hor jubente Domino : et
          ibi mortuus est anno quadragesimo egressionis filiorum Israël ex Aegypto, mense quinto,
          prima die mensis,</ab>
        <ab xml:id="d1e3960" n="39"> cum esset annorum centum viginti trium.</ab>
        <ab xml:id="d1e3963" n="40"> Audivitque Chananaeus rex Arad, qui habitabat ad meridiem, in
          terram Chanaan venisse filios Israël.</ab>
        <ab xml:id="d1e3966" n="41"> Et profecti de monte Hor, castrametati sunt in Salmona.</ab>
        <ab xml:id="d1e3970" n="42"> Unde egressi, venerunt in Phunon.</ab>
        <ab xml:id="d1e3973" n="43"> Profectique de Phunon, castrametati sunt in Oboth.</ab>
        <ab xml:id="d1e3976" n="44"> Et de Oboth venerunt in Ijeabarim, quae est in finibus
          Moabitarum.</ab>
        <ab xml:id="d1e3979" n="45"> Profectique de Ijeabarim, fixere tentoria in Dibongad.</ab>
        <ab xml:id="d1e3982" n="46"> Unde egressi, castrametati sunt in Helmondeblathaim.</ab>
        <ab xml:id="d1e3985" n="47"> Egressique de Helmondeblathaim, venerunt ad montes Abarim
          contra Nabo.</ab>
        <ab xml:id="d1e3989" n="48"> Profectique de montibus Abarim, transierunt ad campestria Moab,
          supra Jordanem, contra Jericho.</ab>
        <ab xml:id="d1e3992" n="49"> Ibique castrametati sunt de Bethsimoth usque ad Abelsatim in
          planioribus locis Moabitarum.<pc ana="#pilcrow"/>
        </ab>
        <ab xml:id="d1e3996" n="50"> Ubi locutus est Dominus ad Moysen :</ab>
        <ab xml:id="d1e3999" n="51"> Praecipe filiis Israël, et dic ad eos : Quando transieritis
          Jordanem, intrantes terram Chanaan,</ab>
        <ab xml:id="d1e4002" n="52"> disperdite cunctos habitatores terrae illius : confringite
          titulos, et statuas comminuite, atque omnia excelsa vastate,</ab>
        <ab xml:id="d1e4005" n="53"> mundantes terram, et habitantes in ea. Ego enim dedi vobis
          illam in possessionem,</ab>
        <ab xml:id="d1e4009" n="54"> quam dividetis vobis sorte. Pluribus dabitis latiorem, et
          paucis angustiorem. Singulis ut sors ceciderit, ita tribuetur haereditas. Per tribus et
          familias possessio dividetur.</ab>
        <ab xml:id="d1e4012" n="55"> Sin autem nolueritis interficere habitatores terrae : qui
          remanserint, erunt vobis quasi clavi in oculis, et lanceae in lateribus, et adversabuntur
          vobis in terra habitationis vestrae :</ab>
        <ab xml:id="d1e4015" n="56"> et quidquid illis cogitaveram facere, vobis faciam.</ab>
      </div>
      <div xml:id="d1e4019" type="chap" n="34">
        <ab xml:id="d1e4021" n="1"> Locutusque est Dominus ad Moysen, dicens :</ab>
        <ab xml:id="d1e4024" n="2"> Praecipe filiis Israël, et dices ad eos : Cum ingressi fueritis
          terram Chanaan, et in possessionem vobis sorte ceciderit, his finibus terminabitur.</ab>
        <ab xml:id="d1e4027" n="3"> Pars meridiana incipiet a solitudine Sin, quae est juxta Edom :
          et habebit terminos contra orientem mare salsissimum.</ab>
        <ab xml:id="d1e4030" n="4"> Qui circuibunt australem plagam per ascensum Scorpionis, ita ut
          transeant in Senna, et perveniant a meridie usque ad Cadesbarne, unde egredientur confinia
          ad villam nomine Adar, et tendent usque ad Asemona.</ab>
        <ab xml:id="d1e4033" n="5"> Ibitque per gyrum terminus ab Asemona usque ad torrentem
          Aegypti, et maris magni littore finietur.</ab>
        <ab xml:id="d1e4037" n="6"> Plaga autem occidentalis a mari magno incipiet, et ipso fine
          claudetur.</ab>
        <ab xml:id="d1e4040" n="7"> Porro ad septentrionalem plagam a mari magno termini incipient,
          pervenientes usque ad montem altissimum,</ab>
        <ab xml:id="d1e4043" n="8"> a quo venient in Emath usque ad terminos Sedada :</ab>
        <ab xml:id="d1e4046" n="9"> ibuntque confinia usque ad Zephrona, et villam Enan. Hi erunt
          termini in parte aquilonis.</ab>
        <ab xml:id="d1e4049" n="10"> Inde metabuntur fines contra orientalem plagam de villa Enan
          usque Sephama,</ab>
        <ab xml:id="d1e4052" n="11"> et de Sephama descendent termini in Rebla contra fontem Daphnim
          : inde pervenient contra orientem ad mare Cenereth,</ab>
        <ab xml:id="d1e4056" n="12"> et tendent usque ad Jordanem, et ad ultimum salsissimo
          claudentur mari. Hanc habebitis terram per fines suos in circuitu.<pc ana="#pilcrow"/>
        </ab>
        <ab xml:id="d1e4060" n="13"> Praecepitque Moyses filiis Israël, dicens : Haec erit terra,
          quam possidebitis sorte, et quam jussit Dominus dari novem tribubus, et dimidiae
          tribui.</ab>
        <ab xml:id="d1e4063" n="14"> Tribus enim filiorum Ruben per familias suas, et tribus
          filiorum Gad juxta cognationum numerum, media quoque tribus Manasse,</ab>
        <ab xml:id="d1e4066" n="15"> id est, duae semis tribus, acceperunt partem suam trans
          Jordanem contra Jericho ad orientalem plagam.</ab>
        <ab xml:id="d1e4069" n="16"> Et ait Dominus ad Moysen :</ab>
        <ab xml:id="d1e4072" n="17"> Haec sunt nomina virorum qui terram vobis divident, Eleazar
          sacerdos, et Josue filius Nun,</ab>
        <ab xml:id="d1e4076" n="18"> et singuli principes de tribubus singulis,</ab>
        <ab xml:id="d1e4079" n="19"> quorum ista sunt vocabula. De tribu Juda, Caleb filius
          Jephone.</ab>
        <ab xml:id="d1e4082" n="20"> De tribu Simeon, Samuel filius Ammiud.</ab>
        <ab xml:id="d1e4085" n="21"> De tribu Benjamin, Elidad filius Chaselon.</ab>
        <ab xml:id="d1e4088" n="22"> De tribu filiorum Dan, Bocci filius Jogli.</ab>
        <ab xml:id="d1e4091" n="23"> Filiorum Joseph de tribu Manasse, Hanniel filius Ephod.</ab>
        <ab xml:id="d1e4095" n="24"> De tribu Ephraim, Camuel filius Sephthan.</ab>
        <ab xml:id="d1e4098" n="25"> De tribu Zabulon, Elisaphan filius Pharnach.</ab>
        <ab xml:id="d1e4101" n="26"> De tribu Issachar, dux Phaltiel filius Ozan.</ab>
        <ab xml:id="d1e4104" n="27"> De tribu Aser, Ahiud filius Salomi.</ab>
        <ab xml:id="d1e4107" n="28"> De tribu Nephthali, Phedaël filius Ammiud.</ab>
        <ab xml:id="d1e4110" n="29"> Hi sunt, quibus praecepit Dominus ut dividerent filiis Israël
          terram Chanaan.</ab>
      </div>
      <div xml:id="d1e4114" type="chap" n="35">
        <ab xml:id="d1e4116" n="1"> Haec quoque locutus est Dominus ad Moysen in campestribus Moab
          supra Jordanem, contra Jericho :</ab>
        <ab xml:id="d1e4119" n="2"> Praecipe filiis Israël ut dent Levitis de possessionibus
          suis</ab>
        <ab xml:id="d1e4122" n="3"> urbes ad habitandum, et suburbana earum per circuitum : ut ipsi
          in oppidis maneant, et suburbana sint pecoribus ac jumentis :</ab>
        <ab xml:id="d1e4125" n="4"> quae a muris civitatum forinsecus, per circuitum, mille passuum
          spatio tendentur.</ab>
        <ab xml:id="d1e4128" n="5"> Contra orientem duo millia erunt cubiti, et contra meridiem
          similiter erunt duo millia : ad mare quoque, quod respicit ad occidentem, eadem mensura
          erit, et septentrionalis plaga aequali termino finietur, eruntque urbes in medio, et foris
          suburbana.</ab>
        <ab xml:id="d1e4132" n="6"> De ipsis autem oppidis, quae Levitis dabitis, sex erunt in
          fugitivorum auxilia separata, ut fugiat ad ea qui fuderit sanguinem : et exceptis his,
          alia quadraginta duo oppida,</ab>
        <ab xml:id="d1e4135" n="7"> id est, simul quadraginta octo cum suburbanis suis.</ab>
        <ab xml:id="d1e4138" n="8"> Ipsaeque urbes, quae dabuntur de possessionibus filiorum Israël,
          ab his qui plus habent, plures auferentur : et qui minus, pauciores : singuli juxta
          mensuram haereditatis suae dabunt oppida Levitis.<pc ana="#pilcrow"/>
        </ab>
        <ab xml:id="d1e4142" n="9"> Ait Dominus ad Moysen :</ab>
        <ab xml:id="d1e4145" n="10"> Loquere filiis Israël, et dices ad eos : Quando transgressi
          fueritis Jordanem in terram Chanaan,</ab>
        <ab xml:id="d1e4148" n="11"> decernite quae urbes esse debeant in praesidia fugitivorum, qui
          nolentes sanguinem fuderint :</ab>
        <ab xml:id="d1e4152" n="12"> in quibus cum fuerit profugus, cognatus occisi non poterit eum
          occidere, donec stet in conspectu multitudinis, et causa illius judicetur.</ab>
        <ab xml:id="d1e4155" n="13"> De ipsis autem urbibus, quae ad fugitivorum subsidia
          separantur,</ab>
        <ab xml:id="d1e4158" n="14"> tres erunt trans Jordanem, et tres in terra Chanaan,</ab>
        <ab xml:id="d1e4161" n="15"> tam filiis Israël quam advenis atque peregrinis, ut confugiat
          ad eas qui nolens sanguinem fuderit.</ab>
        <ab xml:id="d1e4164" n="16"> Si quis ferro percusserit, et mortuus fuerit qui percussus est,
          reus erit homicidii, et ipse morietur.</ab>
        <ab xml:id="d1e4167" n="17"> Si lapidem jecerit, et ictus occubuerit, similiter
          punietur.</ab>
        <ab xml:id="d1e4171" n="18"> Si ligno percussus interierit, percussoris sanguine
          vindicabitur.</ab>
        <ab xml:id="d1e4174" n="19"> Propinquus occisi, homicidam interficiet : statim ut
          apprehenderit eum, interficiet.</ab>
        <ab xml:id="d1e4177" n="20"> Si per odium quis hominem impulerit, vel jecerit quippiam in
          eum per insidias :</ab>
        <ab xml:id="d1e4180" n="21"> aut cum esset inimicus, manu percusserit, et ille mortuus
          fuerit : percussor homicidii reus erit : cognatus occisi statim ut invenerit eum,
          jugulabit.</ab>
        <ab xml:id="d1e4183" n="22"> Quod si fortuitu, et absque odio</ab>
        <ab xml:id="d1e4186" n="23"> et inimicitiis quidquam horum fecerit,</ab>
        <ab xml:id="d1e4190" n="24"> et hoc audiente populo fuerit comprobatum, atque inter
          percussorem et propinquum sanguinis quaestio ventilata :</ab>
        <ab xml:id="d1e4193" n="25"> liberabitur innocens de ultoris manu, et reducetur per
          sententiam in urbem, ad quam confugerat, manebitque ibi, donec sacerdos magnus, qui oleo
          sancto unctus est, moriatur.</ab>
        <ab xml:id="d1e4196" n="26"> Si interfector extra fines urbium, quae exulibus deputatae
          sunt,</ab>
        <ab xml:id="d1e4199" n="27"> fuerit inventus, et percussus ab eo qui ultor est sanguinis :
          absque noxa erit qui eum occiderit.</ab>
        <ab xml:id="d1e4202" n="28"> Debuerat enim profugus usque ad mortem pontificis in urbe
          residere. Postquam autem ille obierit, homicida revertetur in terram suam.</ab>
        <ab xml:id="d1e4205" n="29"> Haec sempiterna erunt, et legitima in cunctis habitationibus
            vestris.<pc ana="#pilcrow"/>
        </ab>
        <ab xml:id="d1e4210" n="30"> Homicida sub testibus punietur : ad unius testimonium nullus
          condemnabitur.</ab>
        <ab xml:id="d1e4213" n="31"> Non accipietis pretium ab eo qui reus est sanguinis, statim et
          ipse morietur.</ab>
        <ab xml:id="d1e4216" n="32"> Exules et profugi ante mortem pontificis nullo modo in urbes
          suas reverti poterunt,</ab>
        <ab xml:id="d1e4219" n="33"> ne polluatis terram habitationis vestrae, quae insontium cruore
          maculatur : nec aliter expiari potest, nisi per ejus sanguinem, qui alterius sanguinem
          fuderit.</ab>
        <ab xml:id="d1e4222" n="34"> Atque ita emundabitur vestra possessio me commorante vobiscum.
          Ego enim sum Dominus qui habito inter filios Israël.</ab>
      </div>
      <div xml:id="d1e4227" type="chap" n="36">
        <ab xml:id="d1e4229" n="1"> Accesserunt autem et principes familiarum Galaad filii Machir
          filii Manasse, de stirpe filiorum Joseph : locutique sunt Moysi coram principibus Israël,
          atque dixerunt :</ab>
        <ab xml:id="d1e4232" n="2"> Tibi domino nostro praecepit Dominus ut terram sorte divideres
          filiis Israël, et ut filiabus Salphaad fratris nostri dares possessionem debitam patri
          :</ab>
        <ab xml:id="d1e4235" n="3"> quas si alterius tribus homines uxores acceperint, sequetur
          possessio sua, et translata ad aliam tribum, de nostra haereditate minuetur.</ab>
        <ab xml:id="d1e4238" n="4"> Atque ita fiet, ut cum jubilaeus, id est, quinquagesimus annus
          remissionis advenerit, confundatur sortium distributio, et aliorum possessio ad alios
          transeat.</ab>
        <ab xml:id="d1e4241" n="5"> Respondit Moyses filiis Israël, et Domino praecipiente ait :
          Recte tribus filiorum Joseph locuta est.</ab>
        <ab xml:id="d1e4245" n="6"> Et haec lex super filiabus Salphaad a Domino promulgata est :
          nubant quibus volunt, tantum ut suae tribus hominibus :</ab>
        <ab xml:id="d1e4248" n="7"> ne commisceatur possessio filiorum Israël de tribu in tribum.
          Omnes enim viri ducent uxores de tribu et cognatione sua :</ab>
        <ab xml:id="d1e4251" n="8"> et cunctae feminae de eadem tribu maritos accipient : ut
          haereditas permaneat in familiis,</ab>
        <ab xml:id="d1e4254" n="9"> nec sibi misceantur tribus, sed ita maneant</ab>
        <ab xml:id="d1e4257" n="10"> ut a Domino separatae sunt. Feceruntque filiae Salphaad ut
          fuerat imperatum :</ab>
        <ab xml:id="d1e4260" n="11"> et nupserunt Maala, et Thersa, et Hegla, et Melcha, et Noa,
          filiis patrui sui</ab>
        <ab xml:id="d1e4264" n="12"> de familia Manasse, qui fuit filius Joseph : et possessio, quae
          illis fuerat attributa, mansit in tribu et familia patris earum.</ab>
        <ab xml:id="d1e4267" n="13"> Haec sunt mandata atque judicia, quae mandavit Dominus per
          manum Moysi ad filios Israël, in campestribus Moab supra Jordanem contra Jericho.</ab>
      </div>


    </body>
  </text>
</TEI>
