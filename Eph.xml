<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ephesios</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Paulus Apostolus Jesu Christi per voluntatem Dei, omnibus sanctis
          qui sunt Ephesi, et fidelibus in Christo Jesu.</ab>
        <ab xml:id="d1e36" n="2"> Gratia vobis, et pax a Deo Patre nostro, et Domino Jesu
            Christo.<pc ana="#pilcrow"/>
        </ab>
        <ab xml:id="d1e40" n="3"> Benedictus Deus et Pater Domini nostri Jesu Christi, qui benedixit
          nos in omni benedictione spirituali in caelestibus in Christo,</ab>
        <ab xml:id="d1e43" n="4"> sicut elegit nos in ipso ante mundi constitutionem, ut essemus
          sancti et immaculati in conspectu ejus in caritate.</ab>
        <ab xml:id="d1e46" n="5"> Qui praedestinavit nos in adoptionem filiorum per Jesum Christum
          in ipsum : secundum propositum voluntatis suae,</ab>
        <ab xml:id="d1e50" n="6"> in laudem gloriae gratiae suae, in qua gratificavit nos in dilecto
          Filio suo.</ab>
        <ab xml:id="d1e53" n="7"> In quo habemus redemptionem per sanguinem ejus, remissionem
          peccatorum secundum divitias gratiae ejus,</ab>
        <ab xml:id="d1e56" n="8"> quae superabundavit in nobis in omni sapientia et prudentia :</ab>
        <ab xml:id="d1e59" n="9"> ut notum faceret nobis sacramentum voluntatis suae, secundum
          beneplacitum ejus, quod proposuit in eo,</ab>
        <ab xml:id="d1e62" n="10"> in dispensatione plenitudinis temporum, instaurare omnia in
          Christo, quae in caelis et quae in terra sunt, in ipso ;</ab>
        <ab xml:id="d1e65" n="11"> in quo etiam et nos sorte vocati sumus praedestinati secundum
          propositum ejus qui operatur omnia secundum consilium voluntatis suae :</ab>
        <ab xml:id="d1e69" n="12"> ut simus in laudem gloriae ejus nos, qui ante speravimus in
          Christo ;</ab>
        <ab xml:id="d1e72" n="13"> in quo et vos, cum audissetis verbum veritatis, Evangelium
          salutis vestrae, in quo et credentes signati estis Spiritu promissionis Sancto,</ab>
        <ab xml:id="d1e75" n="14"> qui est pignus haereditatis nostrae, in redemptionem
          acquisitionis, in laudem gloriae ipsius.<pc ana="#pilcrow"/>
        </ab>
        <ab xml:id="d1e79" n="15"> Propterea et ego audiens fidem vestram, quae est in Domino Jesu,
          et dilectionem in omnes sanctos,</ab>
        <ab xml:id="d1e82" n="16"> non cesso gratias agens pro vobis, memoriam vestri faciens in
          orationibus meis :</ab>
        <ab xml:id="d1e85" n="17"> ut Deus, Domini nostri Jesu Christi Pater gloriae, det vobis
          spiritum sapientiae et revelationis in agnitione ejus,</ab>
        <ab xml:id="d1e89" n="18"> illuminatos oculos cordis vestri, ut sciatis quae sit spes
          vocationis ejus, et quae divitiae gloriae haereditatis ejus in sanctis,</ab>
        <ab xml:id="d1e92" n="19"> et quae sit supereminens magnitudo virtutis ejus in nos, qui
          credimus secundum operationem potentiae virtutis ejus,</ab>
        <ab xml:id="d1e95" n="20"> quam operatus est in Christo, suscitans illum a mortuis, et
          constituens ad dexteram suam in caelestibus :</ab>
        <ab xml:id="d1e98" n="21"> supra omnem principatum, et potestatem, et virtutem, et
          dominationem, et omne nomen, quod nominatur non solum in hoc saeculo, sed etiam in
          futuro.</ab>
        <ab xml:id="d1e101" n="22"> Et omnia subjecit sub pedibus ejus : et ipsum dedit caput supra
          omnem ecclesiam,</ab>
        <ab xml:id="d1e104" n="23"> quae est corpus ipsius, et plenitudo ejus, qui omnia in omnibus
          adimpletur.</ab>
      </div>
      <div xml:id="d1e108" type="chap" n="2">
        <ab xml:id="d1e110" n="1"> Et vos, cum essetis mortui delictis et peccatis vestris,</ab>
        <ab xml:id="d1e113" n="2"> in quibus aliquando ambulastis secundum saeculum mundi hujus,
          secundum principem potestatis aëris hujus, spiritus, qui nunc operatur in filios
          diffidentiae,</ab>
        <ab xml:id="d1e116" n="3"> in quibus et nos omnes aliquando conversati sumus in desideriis
          carnis nostrae, facientes voluntatem carnis et cogitationum, et eramus natura filii irae,
          sicut et ceteri :</ab>
        <ab xml:id="d1e119" n="4"> Deus autem, qui dives est in misericordia, propter nimiam
          caritatem suam, qua dilexit nos,</ab>
        <ab xml:id="d1e122" n="5"> et cum essemus mortui peccatis, convivificavit nos in Christo
          (cujus gratia estis salvati),</ab>
        <ab xml:id="d1e126" n="6"> et conresuscitavit, et consedere fecit in caelestibus in Christo
          Jesu :</ab>
        <ab xml:id="d1e129" n="7"> ut ostenderet in saeculis supervenientibus abundantes divitias
          gratiae suae, in bonitate super nos in Christo Jesu.</ab>
        <ab xml:id="d1e132" n="8"> Gratia enim estis salvati per fidem, et hoc non ex vobis : Dei
          enim donum est :</ab>
        <ab xml:id="d1e135" n="9"> non ex operibus, ut ne quis glorietur.</ab>
        <ab xml:id="d1e138" n="10"> Ipsius enim sumus factura, creati in Christo Jesu in operibus
          bonis, quae praeparavit Deus ut in illis ambulemus.<pc ana="#pilcrow"/>
        </ab>
        <ab xml:id="d1e142" n="11"> Propter quod memores estote quod aliquando vos gentes in carne,
          qui dicimini praeputium ab ea quae dicitur circumcisio in carne, manu facta :</ab>
        <ab xml:id="d1e146" n="12"> quia eratis illo in tempore sine Christo, alienati a
          conversatione Israël, et hospites testamentorum, promissionis spem non habentes, et sine
          Deo in hoc mundo.</ab>
        <ab xml:id="d1e149" n="13"> Nunc autem in Christo Jesu, vos, qui aliquando eratis longe,
          facti estis prope in sanguine Christi.</ab>
        <ab xml:id="d1e152" n="14"> Ipse enim est pax nostra, qui fecit utraque unum, et medium
          parietem maceriae solvens, inimicitias in carne sua,</ab>
        <ab xml:id="d1e155" n="15"> legem mandatorum decretis evacuans, ut duos condat in semetipso
          in unum novum hominem, faciens pacem :</ab>
        <ab xml:id="d1e158" n="16"> et reconciliet ambos in uno corpore, Deo per crucem,
          interficiens inimicitias in semetipso.</ab>
        <ab xml:id="d1e161" n="17"> Et veniens evangelizavit pacem vobis, qui longe fuistis, et
          pacem iis, qui prope.</ab>
        <ab xml:id="d1e165" n="18"> Quoniam per ipsum habemus accessum ambo in uno Spiritu ad
          Patrem.</ab>
        <ab xml:id="d1e168" n="19"> Ergo jam non estis hospites, et advenae : sed estis cives
          sanctorum, et domestici Dei,</ab>
        <ab xml:id="d1e171" n="20"> superaedificati super fundamentum apostolorum, et prophetarum,
          ipso summo angulari lapide Christo Jesu :</ab>
        <ab xml:id="d1e174" n="21"> in quo omnis aedificatio constructa crescit in templum sanctum
          in Domino,</ab>
        <ab xml:id="d1e177" n="22"> in quo et vos coaedificamini in habitaculum Dei in Spiritu.</ab>
      </div>
      <div xml:id="d1e181" type="chap" n="3">
        <ab xml:id="d1e183" n="1"> Hujus rei gratia, ego Paulus vinctus Christi Jesu, pro vobis
          gentibus,</ab>
        <ab xml:id="d1e186" n="2"> si tamen audistis dispensationem gratiae Dei, quae data est mihi
          in vobis :</ab>
        <ab xml:id="d1e189" n="3"> quoniam secundum revelationem notum mihi factum est sacramentum,
          sicut supra scripsi in brevi,</ab>
        <ab xml:id="d1e192" n="4"> prout potestis legentes intelligere prudentiam meam in mysterio
          Christi :</ab>
        <ab xml:id="d1e195" n="5"> quod aliis generationibus non est agnitum filiis hominum, sicuti
          nunc revelatum est sanctis apostolis ejus et prophetis in Spiritu,</ab>
        <ab xml:id="d1e199" n="6"> gentes esse cohaeredes, et concorporales, et comparticipes
          promissionis ejus in Christo Jesu per Evangelium :</ab>
        <ab xml:id="d1e202" n="7"> cujus factus sum minister secundum donum gratiae Dei, quae data
          est mihi secundum operationem virtutis ejus.</ab>
        <ab xml:id="d1e205" n="8"> Mihi omnium sanctorum minimo data est gratia haec, in gentibus
          evangelizare investigabiles divitias Christi,</ab>
        <ab xml:id="d1e208" n="9"> et illuminare omnes, quae sit dispensatio sacramenti absconditi a
          saeculis in Deo, qui omnia creavit :</ab>
        <ab xml:id="d1e211" n="10"> ut innotescat principatibus et potestatibus in caelestibus per
          Ecclesiam, multiformis sapientia Dei,</ab>
        <ab xml:id="d1e214" n="11"> secundum praefinitionem saeculorum, quam fecit in Christo Jesu
          Domino nostro :</ab>
        <ab xml:id="d1e218" n="12"> in quo habemus fiduciam, et accessum in confidentia per fidem
          ejus.</ab>
        <ab xml:id="d1e221" n="13"> Propter quod peto ne deficiatis in tribulationibus meis pro
          vobis : quae est gloria vestra.<pc ana="#pilcrow"/>
        </ab>
        <ab xml:id="d1e225" n="14"> Hujus rei gratia flecto genua mea ad Patrem Domini nostri Jesu
          Christi,</ab>
        <ab xml:id="d1e228" n="15"> ex quo omnis paternitas in caelis et in terra nominatur,</ab>
        <ab xml:id="d1e231" n="16"> ut det vobis secundum divitias gloriae suae, virtute corroborari
          per Spiritum ejus in interiorem hominem,</ab>
        <ab xml:id="d1e234" n="17"> Christum habitare per fidem in cordibus vestris : in caritate
          radicati, et fundati,</ab>
        <ab xml:id="d1e238" n="18"> ut possitis comprehendere cum omnibus sanctis, quae sit
          latitudo, et longitudo, et sublimitas, et profundum :</ab>
        <ab xml:id="d1e241" n="19"> scire etiam supereminentem scientiae caritatem Christi, ut
          impleamini in omnem plenitudinem Dei.</ab>
        <ab xml:id="d1e244" n="20"> Ei autem, qui potens est omnia facere superabundanter quam
          petimus aut intelligimus, secundum virtutem, quae operatur in nobis :</ab>
        <ab xml:id="d1e247" n="21"> ipsi gloria in Ecclesia, et in Christo Jesu, in omnes
          generationes saeculi saeculorum. Amen.</ab>
      </div>
      <div xml:id="d1e251" type="chap" n="4">
        <ab xml:id="d1e253" n="1"> Obsecro itaque vos ego vinctus in Domino, ut digne ambuletis
          vocatione, qua vocati estis,</ab>
        <ab xml:id="d1e256" n="2"> cum omni humilitate, et mansuetudine, cum patientia, supportantes
          invicem in caritate,</ab>
        <ab xml:id="d1e259" n="3"> solliciti servare unitatem Spiritus in vinculo pacis.</ab>
        <ab xml:id="d1e262" n="4"> Unum corpus, et unus Spiritus, sicut vocati estis in una spe
          vocationis vestrae.</ab>
        <ab xml:id="d1e265" n="5"> Unus Dominus, una fides, unum baptisma.</ab>
        <ab xml:id="d1e269" n="6"> Unus Deus et Pater omnium, qui est super omnes, et per omnia, et
          in omnibus nobis.<pc ana="#pilcrow"/>
        </ab>
        <ab xml:id="d1e273" n="7"> Unicuique autem nostrum data est gratia secundum mensuram
          donationis Christi.</ab>
        <ab xml:id="d1e276" n="8"> Propter quod dicit : Ascendens in altum, captivam duxit
          captivitatem : dedit dona hominibus.</ab>
        <ab xml:id="d1e279" n="9"> Quod autem ascendit, quid est, nisi quia et descendit primum in
          inferiores partes terrae ?</ab>
        <ab xml:id="d1e282" n="10"> Qui descendit, ipse est et qui ascendit super omnes caelos, ut
          impleret omnia.</ab>
        <ab xml:id="d1e285" n="11"> Et ipse dedit quosdam quidem apostolos, quosdam autem prophetas,
          alios vero evangelistas, alios autem pastores et doctores,</ab>
        <ab xml:id="d1e289" n="12"> ad consummationem sanctorum in opus ministerii, in
          aedificationem corporis Christi :</ab>
        <ab xml:id="d1e292" n="13"> donec occurramus omnes in unitatem fidei, et agnitionis Filii
          Dei, in virum perfectum, in mensuram aetatis plenitudinis Christi :</ab>
        <ab xml:id="d1e295" n="14"> ut jam non simus parvuli fluctuantes, et circumferamur omni
          vento doctrinae in nequitia hominum, in astutia ad circumventionem erroris.</ab>
        <ab xml:id="d1e298" n="15"> Veritatem autem facientes in caritate, crescamus in illo per
          omnia, qui est caput Christus :</ab>
        <ab xml:id="d1e301" n="16"> ex quo totum corpus compactum et connexum per omnem juncturam
          subministrationis, secundum operationem in mensuram uniuscujusque membri, augmentum
          corporis facit in aedificationem sui in caritate.<pc ana="#pilcrow"/>
        </ab>
        <ab xml:id="d1e305" n="17"> Hoc igitur dico, et testificor in Domino, ut jam non ambuletis,
          sicut et gentes ambulant in vanitate sensus sui,</ab>
        <ab xml:id="d1e309" n="18"> tenebris obscuratum habentes intellectum, alienati a vita Dei
          per ignorantiam, quae est in illis, propter caecitatem cordis ipsorum,</ab>
        <ab xml:id="d1e312" n="19"> qui desperantes, semetipsos tradiderunt impudicitiae, in
          operationem immunditiae omnis in avaritiam.</ab>
        <ab xml:id="d1e315" n="20"> Vos autem non ita didicistis Christum,</ab>
        <ab xml:id="d1e318" n="21"> si tamen illum audistis, et in ipso edocti estis, sicut est
          veritas in Jesu,</ab>
        <ab xml:id="d1e321" n="22"> deponere vos secundum pristinam conversationem veterem hominem,
          qui corrumpitur secundum desideria erroris.</ab>
        <ab xml:id="d1e324" n="23"> Renovamini autem spiritu mentis vestrae,</ab>
        <ab xml:id="d1e328" n="24"> et induite novum hominem, qui secundum Deum creatus est in
          justitia, et sanctitate veritatis.<pc ana="#pilcrow"/>
        </ab>
        <ab xml:id="d1e332" n="25"> Propter quod deponentes mendacium, loquimini veritatem
          unusquisque cum proximo suo : quoniam sumus invicem membra.</ab>
        <ab xml:id="d1e335" n="26"> Irascimini, et nolite peccare : sol non occidat super iracundiam
          vestram.</ab>
        <ab xml:id="d1e338" n="27"> Nolite locum dare diabolo :</ab>
        <ab xml:id="d1e341" n="28"> qui furabatur, jam non furetur : magis autem laboret, operando
          manibus suis, quod bonum est, ut habeat unde tribuat necessitatem patienti.</ab>
        <ab xml:id="d1e344" n="29"> Omnis sermo malus ex ore vestro non procedat : sed si quis bonus
          ad aedificationem fidei ut det gratiam audientibus.</ab>
        <ab xml:id="d1e348" n="30"> Et nolite contristare Spiritum Sanctum Dei : in quo signati
          estis in diem redemptionis.</ab>
        <ab xml:id="d1e351" n="31"> Omnis amaritudo, et ira, et indignatio, et clamor, et blasphemia
          tollatur a vobis cum omni malitia.</ab>
        <ab xml:id="d1e354" n="32"> Estote autem invicem benigni, misericordes, donantes invicem
          sicut et Deus in Christo donavit vobis.</ab>
      </div>
      <div xml:id="d1e358" type="chap" n="5">
        <ab xml:id="d1e360" n="1"> Estote ergo imitatores Dei, sicut filii carissimi,</ab>
        <ab xml:id="d1e363" n="2"> et ambulate in dilectione, sicut et Christus dilexit nos, et
          tradidit semetipsum pro nobis, oblationem et hostiam Deo in odorem suavitatis.</ab>
        <ab xml:id="d1e366" n="3"> Fornicatio autem, et omnis immunditia, aut avaritia, nec
          nominetur in vobis, sicut decet sanctos :</ab>
        <ab xml:id="d1e369" n="4"> aut turpitudo, aut stultiloquium, aut scurrilitas, quae ad rem
          non pertinet : sed magis gratiarum actio.</ab>
        <ab xml:id="d1e372" n="5"> Hoc enim scitote intelligentes : quod omnis fornicator, aut
          immundus, aut avarus, quod est idolorum servitus, non habet haereditatem in regno Christi
          et Dei.</ab>
        <ab xml:id="d1e376" n="6"> Nemo vos seducat inanibus verbis : propter haec enim venit ira
          Dei in filios diffidentiae.</ab>
        <ab xml:id="d1e379" n="7"> Nolite ergo effici participes eorum.<pc ana="#pilcrow"/>
        </ab>
        <ab xml:id="d1e383" n="8"> Eratis enim aliquando tenebrae : nunc autem lux in Domino. Ut
          filii lucis ambulate :</ab>
        <ab xml:id="d1e386" n="9"> fructus enim lucis est in omni bonitate, et justitia, et veritate
          :</ab>
        <ab xml:id="d1e389" n="10"> probantes quid sit beneplacitum Deo :</ab>
        <ab xml:id="d1e392" n="11"> et nolite communicare operibus infructuosis tenebrarum, magis
          autem redarguite.</ab>
        <ab xml:id="d1e396" n="12"> Quae enim in occulto fiunt ab ipsis, turpe est et dicere.</ab>
        <ab xml:id="d1e399" n="13"> Omnia autem, quae arguuntur, a lumine manifestantur : omne enim,
          quod manifestatur, lumen est.</ab>
        <ab xml:id="d1e402" n="14"> Propter quod dicit : Surge qui dormis, et exsurge a mortuis, et
          illuminabit te Christus.</ab>
        <ab xml:id="d1e405" n="15"> Videte itaque, fratres, quomodo caute ambuletis : non quasi
          insipientes,</ab>
        <ab xml:id="d1e408" n="16"> sed ut sapientes : redimentes tempus, quoniam dies mali
          sunt.</ab>
        <ab xml:id="d1e411" n="17"> Propterea nolite fieri imprudentes, sed intelligentes quae sit
          voluntas Dei.</ab>
        <ab xml:id="d1e415" n="18"> Et nolite inebriari vino, in quo est luxuria, sed implemini
          Spiritu Sancto,</ab>
        <ab xml:id="d1e418" n="19"> loquentes vobismetipsis in psalmis, et hymnis, et canticis
          spiritualibus, cantantes et psallentes in cordibus vestris Domino,</ab>
        <ab xml:id="d1e421" n="20"> gratias agentes semper pro omnibus in nomine Domini nostri Jesu
          Christi Deo et Patri,</ab>
        <ab xml:id="d1e424" n="21"> subjecti invicem in timore Christi.<pc ana="#pilcrow"/>
        </ab>
        <ab xml:id="d1e428" n="22"> Mulieres viris suis subditae sint, sicut Domino :</ab>
        <ab xml:id="d1e431" n="23"> quoniam vir caput est mulieris, sicut Christus caput est
          Ecclesiae : ipse, salvator corporis ejus.</ab>
        <ab xml:id="d1e435" n="24"> Sed sicut Ecclesia subjecta est Christo, ita et mulieres viris
          suis in omnibus.</ab>
        <ab xml:id="d1e438" n="25"> Viri, diligite uxores vestras, sicut et Christus dilexit
          Ecclesiam, et seipsum tradidit pro ea,</ab>
        <ab xml:id="d1e441" n="26"> ut illam sanctificaret, mundans lavacro aquae in verbo
          vitae,</ab>
        <ab xml:id="d1e444" n="27"> ut exhiberet ipse sibi gloriosam Ecclesiam, non habentem
          maculam, aut rugam, aut aliquid hujusmodi, sed ut sit sancta et immaculata.</ab>
        <ab xml:id="d1e447" n="28"> Ita et viri debent diligere uxores suas ut corpora sua. Qui suam
          uxorem diligit, seipsum diligit.</ab>
        <ab xml:id="d1e450" n="29"> Nemo enim umquam carnem suam odio habuit : sed nutrit et fovet
          eam, sicut et Christus Ecclesiam :</ab>
        <ab xml:id="d1e454" n="30"> quia membra sumus corporis ejus, de carne ejus et de ossibus
          ejus.</ab>
        <ab xml:id="d1e457" n="31"> Propter hoc relinquet homo patrem et matrem suam, et adhaerebit
          uxori suae, et erunt duo in carne una.</ab>
        <ab xml:id="d1e460" n="32"> Sacramentum hoc magnum est, ego autem dico in Christo et in
          Ecclesia.</ab>
        <ab xml:id="d1e463" n="33"> Verumtamen et vos singuli, unusquisque uxorem suam sicut seipsum
          diligat : uxor autem timeat virum suum.</ab>
      </div>
      <div xml:id="d1e468" type="chap" n="6">
        <ab xml:id="d1e470" n="1"> Filii, obedite parentibus vestris in Domino : hoc enim justum
          est.</ab>
        <ab xml:id="d1e473" n="2"> Honora patrem tuum, et matrem tuam, quod est mandatum primum in
          promissione :</ab>
        <ab xml:id="d1e476" n="3"> ut bene sit tibi, et sis longaevus super terram.</ab>
        <ab xml:id="d1e479" n="4"> Et vos patres, nolite ad iracundiam provocare filios vestros :
          sed educate illos in disciplina et correptione Domini.<pc ana="#pilcrow"/>
        </ab>
        <ab xml:id="d1e483" n="5"> Servi, obedite dominis carnalibus cum timore et tremore, in
          simplicitate cordis vestri, sicut Christo :</ab>
        <ab xml:id="d1e487" n="6"> non ad oculum servientes, quasi hominibus placentes, sed ut servi
          Christi, facientes voluntatem Dei ex animo,</ab>
        <ab xml:id="d1e490" n="7"> cum bona voluntate servientes, sicut Domino, et non hominibus
          :</ab>
        <ab xml:id="d1e493" n="8"> scientes quoniam unusquisque quodcumque fecerit bonum, hoc
          recipiet a Domino, sive servus, sive liber.</ab>
        <ab xml:id="d1e496" n="9"> Et vos domini, eadem facite illis, remittentes minas : scientes
          quia et illorum et vester Dominus est in caelis : et personarum acceptio non est apud
            eum.<pc ana="#pilcrow"/>
        </ab>
        <ab xml:id="d1e500" n="10"> De cetero, fratres, confortamini in Domino, et in potentia
          virtutis ejus.</ab>
        <ab xml:id="d1e503" n="11"> Induite vos armaturam Dei, ut possitis stare adversus insidias
          diaboli :</ab>
        <ab xml:id="d1e507" n="12"> quoniam non est nobis colluctatio adversus carnem et sanguinem,
          sed adversus principes, et potestates, adversus mundi rectores tenebrarum harum, contra
          spiritualia nequitiae, in caelestibus.</ab>
        <ab xml:id="d1e510" n="13"> Propterea accipite armaturam Dei, ut possitis resistere in die
          malo, et in omnibus perfecti stare.</ab>
        <ab xml:id="d1e513" n="14"> State ergo succincti lumbos vestros in veritate, et induti
          loricam justitiae,</ab>
        <ab xml:id="d1e516" n="15"> et calceati pedes in praeparatione Evangelii pacis,</ab>
        <ab xml:id="d1e519" n="16"> in omnibus sumentes scutum fidei, in quo possitis omnia tela
          nequissimi ignea extinguere :</ab>
        <ab xml:id="d1e522" n="17"> et galeam salutis assumite, et gladium spiritus (quod est verbum
          Dei),</ab>
        <ab xml:id="d1e526" n="18"> per omnem orationem et obsecrationem orantes omni tempore in
          spiritu : et in ipso vigilantes in omni instantia et obsecratione pro omnibus sanctis
          :</ab>
        <ab xml:id="d1e529" n="19"> et pro me, ut detur mihi sermo in apertione oris mei cum
          fiducia, notum facere mysterium Evangelii :</ab>
        <ab xml:id="d1e532" n="20"> pro quo legatione fungor in catena, ita ut in ipso audeam, prout
          oportet me loqui.<pc ana="#pilcrow"/>
        </ab>
        <ab xml:id="d1e536" n="21"> Ut autem et vos sciatis quae circa me sunt, quid agam, omnia
          vobis nota faciet Tychicus, carissimus frater, et fidelis minister in Domino :</ab>
        <ab xml:id="d1e539" n="22"> quem misi ad vos in hoc ipsum, ut cognoscatis quae circa nos
          sunt, et consoletur corda vestra.</ab>
        <ab xml:id="d1e542" n="23"> Pax fratribus, et caritas cum fide a Deo Patre et Domino Jesu
          Christo.</ab>
        <ab xml:id="d1e546" n="24"> Gratia cum omnibus qui diligunt Dominum nostrum Jesum Christum
          in incorruptione. Amen.</ab>
      </div>


    </body>
  </text>
</TEI>
