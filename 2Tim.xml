<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>II Timotheum</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Paulus Apostolus Jesu Christi per voluntatem Dei, secundum
          promissionem vitae, quae est in Christo Jesu,</ab>
        <ab xml:id="d1e36" n="2"> Timotheo carissimo filio : gratia, misericordia, pax a Deo Patre,
          et Christo Jesu Domino nostro.<pc ana="#pilcrow"/>
        </ab>
        <ab xml:id="d1e40" n="3"> Gratias ago Deo, cui servio a progenitoribus in conscientia pura,
          quod sine intermissione habeam tui memoriam in orationibus meis, nocte ac die</ab>
        <ab xml:id="d1e43" n="4"> desiderans te videre, memor lacrimarum tuarum, ut gaudio
          implear,</ab>
        <ab xml:id="d1e46" n="5"> recordationem accipiens ejus fidei, quae est in te non ficta, quae
          et habitavit primum in avia tua Loide, et matre tua Eunice, certus sum autem quod et in
            te.<pc ana="#pilcrow"/>
        </ab>
        <ab xml:id="d1e51" n="6"> Propter quam causam admoneo te ut resuscites gratiam Dei, quae est
          in te per impositionem manuum mearum.</ab>
        <ab xml:id="d1e54" n="7"> Non enim dedit nobis Deus spiritum timoris : sed virtutis, et
          dilectionis, et sobrietatis.</ab>
        <ab xml:id="d1e57" n="8"> Noli itaque erubescere testimonium Domini nostri, neque me vinctum
          ejus : sed collabora Evangelio secundum virtutem Dei :</ab>
        <ab xml:id="d1e60" n="9"> qui nos liberavit, et vocavit vocatione sua sancta, non secundum
          opera nostra, sed secundum propositum suum, et gratiam, quae data est nobis in Christo
          Jesu ante tempora saecularia.</ab>
        <ab xml:id="d1e63" n="10"> Manifestata est autem nunc per illuminationem Salvatoris nostri
          Jesu Christi, qui destruxit quidem mortem, illuminavit autem vitam, et incorruptionem per
          Evangelium :</ab>
        <ab xml:id="d1e66" n="11"> in quo positus sum ego praedicator, et Apostolus, et magister
          gentium.</ab>
        <ab xml:id="d1e70" n="12"> Ob quam causam etiam haec patior, sed non confundor. Scio enim
          cui credidi, et certus sum quia potens est depositum meum servare in illum diem.</ab>
        <ab xml:id="d1e73" n="13"> Formam habe sanorum verborum, quae a me audisti in fide, et in
          dilectione in Christo Jesu.</ab>
        <ab xml:id="d1e76" n="14"> Bonum depositum custodi per Spiritum Sanctum, qui habitat in
          nobis.</ab>
        <ab xml:id="d1e79" n="15"> Scis hoc, quod aversi sunt a me omnes, qui in Asia sunt, ex
          quibus est Phigellus, et Hermogenes.</ab>
        <ab xml:id="d1e82" n="16"> Det misericordiam Dominus Onesiphori domui : quia saepe me
          refrigeravit, et catenam meam non erubuit :</ab>
        <ab xml:id="d1e85" n="17"> sed cum Romam venisset, sollicite me quaesivit, et invenit.</ab>
        <ab xml:id="d1e89" n="18"> Det illi Dominus invenire misericordiam a Domino in illa die. Et
          quanta Ephesi ministravit mihi, tu melius nosti.</ab>
      </div>
      <div xml:id="d1e93" type="chap" n="2">
        <ab xml:id="d1e95" n="1"> Tu ergo fili mi, confortare in gratia, quae est in Christo Jesu
          :</ab>
        <ab xml:id="d1e98" n="2"> et quae audisti a me per multos testes, haec commenda fidelibus
          hominibus, qui idonei erant et alios docere.</ab>
        <ab xml:id="d1e101" n="3"> Labora sicut bonus miles Christi Jesu.</ab>
        <ab xml:id="d1e104" n="4"> Nemo militans Deo implicat se negotiis saecularibus : ut ei
          placeat, cui se probavit.</ab>
        <ab xml:id="d1e107" n="5"> Nam et qui certat in agone, non coronatur nisi legitime
          certaverit.</ab>
        <ab xml:id="d1e111" n="6"> Laborantem agricolam oportet primum de fructibus percipere.</ab>
        <ab xml:id="d1e114" n="7"> Intellige quae dico : dabit enim tibi Dominus in omnibus
          intellectum.</ab>
        <ab xml:id="d1e117" n="8"> Memor esto Dominum Jesum Christum resurrexisse a mortuis ex
          semine David, secundum Evangelium meum,</ab>
        <ab xml:id="d1e120" n="9"> in quo laboro usque ad vincula, quasi male operans : sed verbum
          Dei non est alligatum.</ab>
        <ab xml:id="d1e123" n="10"> Ideo omnia sustineo propter electos, ut et ipsi salutem
          consequantur, quae est in Christo Jesu, cum gloria caelesti.</ab>
        <ab xml:id="d1e126" n="11"> Fidelis sermo : nam si commortui sumus, et convivemus :</ab>
        <ab xml:id="d1e130" n="12"> si sustinebimus, et conregnabimus : si negaverimus, et ille
          negabit nos :</ab>
        <ab xml:id="d1e133" n="13"> si non credimus, ille fidelis permanet, negare seipsum non
            potest.<pc ana="#pilcrow"/>
        </ab>
        <ab xml:id="d1e137" n="14"> Haec commone, testificans coram Domino. Noli contendere verbis :
          ad nihil enim utile est, nisi ad subversionem audientium.</ab>
        <ab xml:id="d1e140" n="15"> Sollicite cura teipsum probabilem exhibere Deo, operarium
          inconfusibilem, recte tractantem verbum veritatis.</ab>
        <ab xml:id="d1e143" n="16"> Profana autem et vaniloquia devita : multum enim proficiunt ad
          impietatem :</ab>
        <ab xml:id="d1e146" n="17"> et sermo eorum ut cancer serpit : ex quibus est Hymenaeus et
          Philetus,</ab>
        <ab xml:id="d1e150" n="18"> qui a veritate exciderunt, dicentes resurrectionem esse jam
          factam, et subverterunt quorumdam fidem.</ab>
        <ab xml:id="d1e153" n="19"> Sed firmum fundamentum Dei stat, habens signaculum hoc :
          cognovit Dominus qui sunt ejus, et discedat ab iniquitate omnis qui nominat nomen
          Domini.</ab>
        <ab xml:id="d1e156" n="20"> In magna autem domo non solum sunt vasa aurea, et argentea, sed
          et lignea, et fictilia : et quaedam quidem in honorem, quaedam autem in contumeliam.</ab>
        <ab xml:id="d1e159" n="21"> Si quis ergo emundaverit se ab istis, erit vas in honorem
          sanctificatum, et utile Domino ad omne opus bonum paratum.</ab>
        <ab xml:id="d1e162" n="22"> Juvenilia autem desideria fuge, sectare vero justitiam, fidem,
          spem, caritatem, et pacem cum iis qui invocant Dominum de corde puro.</ab>
        <ab xml:id="d1e165" n="23"> Stultas autem et sine disciplina quaestiones devita : sciens
          quia generant lites.</ab>
        <ab xml:id="d1e169" n="24"> Servum autem Domini non oportet litigare : sed mansuetum esse ad
          omnes, docibilem, patientem,</ab>
        <ab xml:id="d1e172" n="25"> cum modestia corripientem eos qui resistunt veritati, nequando
          Deus det illis poenitentiam ad cognoscendam veritatem,</ab>
        <ab xml:id="d1e175" n="26"> et resipiscant a diaboli laqueis, a quo captivi tenentur ad
          ipsius voluntatem.</ab>
      </div>
      <div xml:id="d1e179" type="chap" n="3">
        <ab xml:id="d1e181" n="1"> Hoc autem scito, quod in novissimis diebus instabunt tempora
          periculosa :</ab>
        <ab xml:id="d1e184" n="2"> erunt homines seipsos amantes, cupidi, elati, superbi, blasphemi,
          parentibus non obedientes, ingrati, scelesti,</ab>
        <ab xml:id="d1e187" n="3"> sine affectione, sine pace, criminatores, incontinentes, immites,
          sine benignitate,</ab>
        <ab xml:id="d1e190" n="4"> proditores, protervi, tumidi, et voluptatum amatores magis quam
          Dei :</ab>
        <ab xml:id="d1e193" n="5"> habentes speciem quidem pietatis, virtutem autem ejus abnegantes.
          Et hos devita :</ab>
        <ab xml:id="d1e197" n="6"> ex his enim sunt qui penetrant domos, et captivas ducunt
          mulierculas oneratas peccatis, quae ducuntur variis desideriis :</ab>
        <ab xml:id="d1e200" n="7"> semper discentes, et numquam ad scientiam veritatis
          pervenientes.</ab>
        <ab xml:id="d1e203" n="8"> Quemadmodum autem Jannes et Mambres restiterunt Moysi : ita et hi
          resistunt veritati, homines corrupti mente, reprobi circa fidem ;</ab>
        <ab xml:id="d1e206" n="9"> sed ultra non proficient : insipientia enim eorum manifesta erit
          omnibus, sicut et illorum fuit.</ab>
        <ab xml:id="d1e209" n="10"> Tu autem assecutus es meam doctrinam, institutionem, propositum,
          fidem, longanimitatem, dilectionem, patientiam,</ab>
        <ab xml:id="d1e212" n="11"> persecutiones, passiones : qualia mihi facta sunt Antiochiae,
          Iconii, et Lystris : quales persecutiones sustinui, et ex omnibus eripuit me Dominus.</ab>
        <ab xml:id="d1e216" n="12"> Et omnes, qui pie volunt vivere in Christo Jesu, persecutionem
          patientur.</ab>
        <ab xml:id="d1e219" n="13"> Mali autem homines et seductores proficient in pejus, errantes,
          et in errorem mittentes.</ab>
        <ab xml:id="d1e222" n="14"> Tu vero permane in iis quae didicisti, et credita sunt tibi :
          sciens a quo didiceris :</ab>
        <ab xml:id="d1e225" n="15"> et quia ab infantia sacras litteras nosti, quae te possunt
          instruere ad salutem, per fidem quae est in Christo Jesu.</ab>
        <ab xml:id="d1e228" n="16"> Omnis Scriptura divinitus inspirata utilis est ad docendum, ad
          arguendum, ad corripiendum, et erudiendum in justitia :</ab>
        <ab xml:id="d1e231" n="17"> ut perfectus sit homo Dei, ad omne opus bonum instructus.</ab>
      </div>
      <div xml:id="d1e235" type="chap" n="4">
        <ab xml:id="d1e237" n="1"> Testificor coram Deo, et Jesu Christo, qui judicaturus est vivos
          et mortuos, per adventum ipsius, et regnum ejus :</ab>
        <ab xml:id="d1e240" n="2"> praedica verbum, insta opportune, importune : argue, obsecra,
          increpa in omni patientia, et doctrina.</ab>
        <ab xml:id="d1e243" n="3"> Erit enim tempus, cum sanam doctrinam non sustinebunt, sed ad sua
          desideria coacervabunt sibi magistros, prurientes auribus,</ab>
        <ab xml:id="d1e246" n="4"> et a veritate quidem auditum avertent, ad fabulas autem
          convertentur.</ab>
        <ab xml:id="d1e249" n="5"> Tu vero vigila, in omnibus labora, opus fac evangelistae,
          ministerium tuum imple. Sobrius esto.</ab>
        <ab xml:id="d1e253" n="6"> Ego enim jam delibor, et tempus resolutionis meae instat.</ab>
        <ab xml:id="d1e256" n="7"> Bonum certamen certavi, cursum consummavi, fidem servavi.</ab>
        <ab xml:id="d1e259" n="8"> In reliquo reposita est mihi corona justitiae, quam reddet mihi
          Dominus in illa die, justus judex : non solum autem mihi, sed et iis, qui diligunt
          adventum ejus.<pc ana="#pilcrow"/> Festina ad me venire cito.</ab>
        <ab xml:id="d1e264" n="9"> Demas enim me reliquit, diligens hoc saeculum, et abiit
          Thessalonicam :</ab>
        <ab xml:id="d1e267" n="10"> Crescens in Galatiam, Titus in Dalmatiam.</ab>
        <ab xml:id="d1e270" n="11"> Lucas est mecum solus. Marcum assume, et adduc tecum : est enim
          mihi utilis in ministerium.</ab>
        <ab xml:id="d1e274" n="12"> Tychicum autem misi Ephesum.</ab>
        <ab xml:id="d1e277" n="13"> Penulam, quam reliqui Troade apud Carpum, veniens affer tecum,
          et libros, maxime autem membranas.</ab>
        <ab xml:id="d1e280" n="14"> Alexander aerarius multa mala mihi ostendit : reddet illi
          Dominus secundum opera ejus :</ab>
        <ab xml:id="d1e283" n="15"> quem et tu devita : valde enim restitit verbis nostris.</ab>
        <ab xml:id="d1e286" n="16"> In prima mea defensione nemo mihi affuit, sed omnes me
          dereliquerunt : non illis imputetur.</ab>
        <ab xml:id="d1e289" n="17"> Dominus autem mihi astitit, et confortavit me, ut per me
          praedicatio impleatur, et audiant omnes gentes : et liberatus sum de ore leonis.</ab>
        <ab xml:id="d1e293" n="18"> Liberavit me Dominus ab omni opere malo : et salvum faciet in
          regnum suum caeleste, cui gloria in saecula saeculorum. Amen.</ab>
        <ab xml:id="d1e296" n="19"> Saluta Priscam, et Aquilam, et Onesiphori domum.</ab>
        <ab xml:id="d1e299" n="20"> Erastus remansit Corinthi. Trophimum autem reliqui infirmum
          Mileti.</ab>
        <ab xml:id="d1e302" n="21"> Festina ante hiemem venire. Salutant te Eubulus, et Pudens, et
          Linus, et Claudia, et fratres omnes.</ab>
        <ab xml:id="d1e305" n="22"> Dominus Jesus Christus cum spiritu tuo. Gratia vobiscum.
          Amen.</ab>
      </div>


    </body>
  </text>
</TEI>
