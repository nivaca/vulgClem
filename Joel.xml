<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Joel</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Verbum Domini, quod factum est ad Joël, filium Phatuel.</ab>
        <ab xml:id="d1e36" n="2"> [Audite hoc, senes,/ et auribus percipite, omnes habitatores
          terrae :/ si factum est istud in diebus vestris,/ aut in diebus patrum vestrorum ?/</ab>
        <ab xml:id="d1e39" n="3"> Super hoc filiis vestris narrate,/ et filii vestri filiis suis,/
          et filii eorum generationi alterae./</ab>
        <ab xml:id="d1e42" n="4"> Residuum erucae comedit locusta,/ et residuum locustae comedit
          bruchus,/ et residuum bruchi comedit rubigo./</ab>
        <ab xml:id="d1e45" n="5"> Expergiscimini, ebrii,/ et flete et ululate, omnes qui bibitis
          vinum in dulcedine,/ quoniam periit ab ore vestro./</ab>
        <ab xml:id="d1e49" n="6"> Gens enim ascendit super terram meam,/ fortis et innumerabilis :/
          dentes ejus ut dentes leonis,/ et molares ejus ut catuli leonis./</ab>
        <ab xml:id="d1e52" n="7"> Posuit vineam meam in desertum,/ et ficum meam decorticavit ;/
          nudans spoliavit eam, et projecit :/ albi facti sunt rami ejus./</ab>
        <ab xml:id="d1e55" n="8"> Plange quasi virgo accincta sacco super virum pubertatis
          suae./</ab>
        <ab xml:id="d1e58" n="9"> Periit sacrificium et libatio de domo Domini ;/ luxerunt
          sacerdotes, ministri Domini./</ab>
        <ab xml:id="d1e61" n="10"> Depopulata est regio,/ luxit humus,/ quoniam devastatum est
          triticum,/ confusum est vinum,/ elanguit oleum./</ab>
        <ab xml:id="d1e64" n="11"> Confusi sunt agricolae,/ ululaverunt vinitores/ super frumento et
          hordeo,/ quia periit messis agri./</ab>
        <ab xml:id="d1e68" n="12"> Vinea confusa est,/ et ficus elanguit ;/ malogranatum, et palma,
          et malum,/ et omnia ligna agri aruerunt,/ quia confusum est gaudium a filiis
          hominum./</ab>
        <ab xml:id="d1e71" n="13"> Accingite vos, et plangite, sacerdotes :/ ululate, ministri
          altaris ;/ ingredimini, cubate in sacco, ministri Dei mei,/ quoniam interiit de domo Dei
          vestri sacrificium et libatio./</ab>
        <ab xml:id="d1e74" n="14"> Sanctificate jejunium, vocate coetum,/ congregate senes, omnes
          habitatores terrae/ in domum Dei vestri,/ et clamate ad Dominum :/</ab>
        <ab xml:id="d1e77" n="15"> A, a, a, diei !/ quia prope est dies Domini,/ et quasi vastitas a
          potente veniet./</ab>
        <ab xml:id="d1e80" n="16"> Numquid non coram oculis vestris alimenta perierunt/ de domo Dei
          nostri, laetitia et exsultatio ?/</ab>
        <ab xml:id="d1e83" n="17"> Computruerunt jumenta in stercore suo,/ demolita sunt horrea,/
          dissipatae sunt apothecae,/ quoniam confusum est triticum./</ab>
        <ab xml:id="d1e87" n="18"> Quid ingemuit animal,/ mugierunt greges armenti ?/ quia non est
          pascua eis ;/ sed et greges pecorum disperierunt./</ab>
        <ab xml:id="d1e90" n="19"> Ad te, Domine, clamabo,/ quia ignis comedit speciosa deserti,/ et
          flamma succendit omnia ligna regionis./</ab>
        <ab xml:id="d1e93" n="20"> Sed et bestiae agri, quasi area sitiens imbrem, suspexerunt ad
          te,/ quoniam exsiccati sunt fontes aquarum,/ et ignis devoravit speciosa deserti.]</ab>
      </div>
      <div xml:id="d1e97" type="chap" n="2">
        <ab xml:id="d1e99" n="1"> [Canite tuba in Sion,/ ululate in monte sancto meo,/ conturbentur
          omnes habitatores terrae :/ quia venit dies Domini, quia prope est./</ab>
        <ab xml:id="d1e102" n="2"> Dies tenebrarum et caliginis,/ dies nubis et turbinis ;/ quasi
          mane expansum super montes/ populus multus et fortis :/ similis ei non fuit a principio,/
          et post eum non erit/ usque in annos generationis et generationis./</ab>
        <ab xml:id="d1e105" n="3"> Ante faciem ejus ignis vorans,/ et post eum exurens flamma./
          Quasi hortus voluptatis terra coram eo,/ et post eum solitudo deserti,/ neque est qui
          effugiat eum./</ab>
        <ab xml:id="d1e108" n="4"> Quasi aspectus equorum, aspectus eorum ;/ et quasi equites, sic
          current./</ab>
        <ab xml:id="d1e111" n="5"> Sicut sonitus quadrigarum super capita montium exilient,/ sicut
          sonitus flammae ignis devorantis stipulam,/ velut populus fortis praeparatus ad
          praelium./</ab>
        <ab xml:id="d1e115" n="6"> A facie ejus cruciabuntur populi ;/ omnes vultus redigentur in
          ollam./</ab>
        <ab xml:id="d1e118" n="7"> Sicut fortes current ;/ quasi viri bellatores ascendent murum :/
          viri in viis suis gradientur,/ et non declinabunt a semitis suis./</ab>
        <ab xml:id="d1e121" n="8"> Unusquisque fratrem suum non coarctabit,/ singuli in calle suo
          ambulabunt ;/ sed et per fenestras cadent, et non demolientur./</ab>
        <ab xml:id="d1e124" n="9"> Urbem ingredientur, in muro current,/ domos conscendent, per
          fenestras intrabunt quasi fur./</ab>
        <ab xml:id="d1e127" n="10"> A facie ejus contremuit terra,/ moti sunt caeli,/ sol et luna
          obtenebrati sunt,/ et stellae retraxerunt splendorem suum./</ab>
        <ab xml:id="d1e130" n="11"> Et Dominus dedit vocem suam ante faciem exercitus sui,/ quia
          multa sunt nimis castra ejus,/ quia fortia et facientia verbum ejus :/ magnus enim dies
          Domini, et terribilis valde,/ et quis sustinebit eum ?/</ab>
        <ab xml:id="d1e134" n="12"> Nunc ergo, dicit Dominus,/ convertimini ad me in toto corde
          vestro,/ in jejunio, et in fletu, et in planctu./</ab>
        <ab xml:id="d1e137" n="13"> Et scindite corda vestra, et non vestimenta vestra ;/ et
          convertimini ad Dominum Deum vestrum,/ quia benignus et misericors est,/ patiens et multae
          misericordiae,/ et praestabilis super malitia./</ab>
        <ab xml:id="d1e140" n="14"> Quis scit si convertatur, et ignoscat,/ et relinquat post se
          benedictionem, sacrificium et libamen Domino Deo vestro ?/</ab>
        <ab xml:id="d1e143" n="15"> Canite tuba in Sion,/ sanctificate jejunium, vocate coetum
          :/</ab>
        <ab xml:id="d1e146" n="16"> congregate populum, sanctificate ecclesiam,/ coadunate senes,
          congregate parvulos, et sugentes ubera ;/ egrediatur sponsus de cubili suo,/ et sponsa de
          thalamo suo./</ab>
        <ab xml:id="d1e149" n="17"> Inter vestibulum et altare plorabunt sacerdotes, ministri
          Domini,/ et dicent : Parce, Domine, parce populo tuo ;/ et ne des haereditatem tuam in
          opprobrium,/ ut dominentur eis nationes./ Quare dicunt in populis : Ubi est Deus eorum
            ?]<pc ana="#pilcrow"/>
        </ab>
        <ab xml:id="d1e154" n="18"> [Zelatus est Dominus terram suam,/ et pepercit populo suo./</ab>
        <ab xml:id="d1e157" n="19"> Et respondit Dominus, et dixit populo suo :/ Ecce ego mittam
          vobis frumentum, et vinum, et oleum,/ et replebimini eis ;/ et non dabo vos ultra
          opprobrium in gentibus./</ab>
        <ab xml:id="d1e160" n="20"> Et eum qui ab aquilone est procul faciam a vobis,/ et expellam
          eum in terram inviam et desertam :/ faciem ejus contra mare orientale,/ et extremum ejus
          ad mare novissimum :/ et ascendet foetor ejus,/ et ascendet putredo ejus,/ quia superbe
          egit./</ab>
        <ab xml:id="d1e163" n="21"> Noli timere, terra :/ exsulta, et laetare,/ quoniam magnificavit
          Dominus ut faceret./</ab>
        <ab xml:id="d1e166" n="22"> Nolite timere, animalia regionis,/ quia germinaverunt speciosa
          deserti ;/ quia lignum attulit fructum suum,/ ficus et vinea dederunt virtutem suam./</ab>
        <ab xml:id="d1e169" n="23"> Et, filii Sion, exsultate,/ et laetamini in Domino Deo vestro,/
          quia dedit vobis doctorem justitiae,/ et descendere faciet ad vos imbrem matutinum et
          serotinum,/ sicut in principio./</ab>
        <ab xml:id="d1e173" n="24"> Et implebuntur areae frumento,/ et redundabunt torcularia vino
          et oleo./</ab>
        <ab xml:id="d1e176" n="25"> Et reddam vobis annos, quos comedit locusta,/ bruchus, et
          rubigo, et eruca :/ fortitudo mea magna quam misi in vos./</ab>
        <ab xml:id="d1e179" n="26"> Et comedetis vescentes, et saturabimini ;/ et laudabitis nomen
          Domini Dei vestri,/ qui fecit mirabilia vobiscum ;/ et non confundetur populus meus in
          sempiternum./</ab>
        <ab xml:id="d1e182" n="27"> Et scietis quia in medio Israël ego sum,/ et ego Dominus Deus
          vester, et non est amplius ;/ et non confundetur populus meus in aeternum.]<pc
            ana="#pilcrow"/>
        </ab>
        <ab xml:id="d1e186" n="28"> [Et erit post haec :/ effundam spiritum meum super omnem
          carnem,/ et prophetabunt filii vestri et filiae vestrae :/ senes vestri somnia
          somniabunt,/ et juvenes vestri visiones videbunt./</ab>
        <ab xml:id="d1e189" n="29"> Sed et super servos meos et ancillas/ in diebus illis effundam
          spiritum meum./</ab>
        <ab xml:id="d1e193" n="30"> Et dabo prodigia in caelo et in terra,/ sanguinem, et ignem, et
          vaporem fumi./</ab>
        <ab xml:id="d1e196" n="31"> Sol convertetur in tenebras,/ et luna in sanguinem,/ antequam
          veniat dies Domini magnus et horribilis./</ab>
        <ab xml:id="d1e199" n="32"> Et erit : omnis qui invocaverit nomen Domini, salvus erit :/
          quia in monte Sion et in Jerusalem/ erit salvatio, sicut dixit Dominus,/ et in residuis
          quos Dominus vocaverit.]</ab>
      </div>
      <div xml:id="d1e203" type="chap" n="3">
        <ab xml:id="d1e205" n="1"> [Quia ecce in diebus illis, et in tempore illo,/ cum convertero
          captivitatem Juda et Jerusalem,/</ab>
        <ab xml:id="d1e208" n="2"> congregabo omnes gentes,/ et deducam eas in vallem Josaphat ;/ et
          disceptabo cum eis ibi super populo meo,/ et haereditate mea Israël,/ quos disperserunt in
          nationibus,/ et terram meam diviserunt./</ab>
        <ab xml:id="d1e211" n="3"> Et super populum meum miserunt sortem ;/ et posuerunt puerum in
          prostibulo,/ et puellam vendiderunt pro vino ut biberent./</ab>
        <ab xml:id="d1e214" n="4"> Verum quid mihi et vobis, Tyrus et Sidon,/ et omnis terminus
          Palaestinorum ?/ numquid ultionem vos reddetis mihi ?/ et si ulciscimini vos contra me,/
          cito velociter reddam vicissitudinem vobis super caput vestrum./</ab>
        <ab xml:id="d1e217" n="5"> Argentum enim meum et aurum tulistis,/ et desiderabilia mea et
          pulcherrima intulistis in delubra vestra./</ab>
        <ab xml:id="d1e221" n="6"> Et filios Juda et filios Jerusalem vendidistis filiis Graecorum,/
          ut longe faceretis eos de finibus suis./</ab>
        <ab xml:id="d1e224" n="7"> Ecce ego suscitabo eos de loco in quo vendidistis eos,/ et
          convertam retributionem vestram in caput vestrum./</ab>
        <ab xml:id="d1e227" n="8"> Et vendam filios vestros et filias vestras in manibus filiorum
          Juda,/ et venundabunt eos Sabaeis, genti longinquae,/ quia Dominus locutus est./</ab>
        <ab xml:id="d1e230" n="9"> Clamate hoc in gentibus,/ sanctificate bellum,/ suscitate
          robustos :/ accedant, ascendant omnes viri bellatores./</ab>
        <ab xml:id="d1e233" n="10"> Concidite aratra vestra in gladios,/ et ligones vestros in
          lanceas./ Infirmus dicat : Quia fortis ego sum./</ab>
        <ab xml:id="d1e236" n="11"> Erumpite, et venite, omnes gentes de circuitu,/ et congregamini
          ;/ ibi occumbere faciet Dominus robustos tuos./</ab>
        <ab xml:id="d1e240" n="12"> Consurgant, et ascendant gentes in vallem Josaphat,/ quia ibi
          sedebo ut judicem omnes gentes in circuitu./</ab>
        <ab xml:id="d1e243" n="13"> Mittite falces, quoniam maturavit messis ;/ venite, et
          descendite,/ quia plenum est torcular, exuberant torcularia :/ quia multiplicata est
          malitia eorum./</ab>
        <ab xml:id="d1e246" n="14"> Populi, populi, in valle concisionis,/ quia juxta est dies
          Domini in valle concisionis./</ab>
        <ab xml:id="d1e249" n="15"> Sol et luna obtenebrati sunt,/ et stellae retraxerunt splendorem
          suum./</ab>
        <ab xml:id="d1e252" n="16"> Et Dominus de Sion rugiet,/ et de Jerusalem dabit vocem suam,/
          et movebuntur caeli et terra ;/ et Dominus spes populi sui,/ et fortitudo filiorum
          Israël./</ab>
        <ab xml:id="d1e255" n="17"> Et scietis quia ego Dominus Deus vester,/ habitans in Sion monte
          sancto meo ;/ et erit Jerusalem sancta,/ et alieni non transibunt per eam amplius./</ab>
        <ab xml:id="d1e259" n="18"> Et erit in die illa : stillabunt montes dulcedinem,/ et colles
          fluent lacte,/ et per omnes rivos Juda ibunt aquae ;/ et fons de domo Domini egredietur,/
          et irrigabit torrentem spinarum./</ab>
        <ab xml:id="d1e262" n="19"> Aegyptus in desolationem erit,/ et Idumaea in desertum
          perditionis,/ pro eo quod inique egerint in filios Juda,/ et effuderint sanguinem
          innocentem in terra sua./</ab>
        <ab xml:id="d1e265" n="20"> Et Judaea in aeternum habitabitur,/ et Jerusalem in generationem
          et generationem./</ab>
        <ab xml:id="d1e268" n="21"> Et mundabo sanguinem eorum, quem non mundaveram ;/ et Dominus
          commorabitur in Sion.]</ab>
      </div>


    </body>
  </text>
</TEI>
