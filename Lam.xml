<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Lamentationes</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">
          <label>Prologus</label>Et factum est, postquam in captivitatem redactus est Israël, et
          Jerusalem deserta est, sedit Jeremias propheta flens, et planxit lamentatione hac in
          Jerusalem: et amaro animo suspirans et ejulans, dixit: [<label>Aleph</label>Quomodo
          sedet sola/ civitas plena populo !/ Facta est quasi vidua/ domina gentium ;/ princeps
          provinciarum/ facta est sub tributo./</ab>
        <ab xml:id="d1e40" n="2">
          <label>Beth</label>Plorans ploravit in nocte,/ et lacrimae ejus in maxillis ejus : / non
          est qui consoletur eam/ ex omnibus caris ejus ;/ omnes amici ejus spreverunt eam,/ et
          facti sunt ei inimici./</ab>
        <ab xml:id="d1e45" n="3">
          <label>Ghimel</label>Migravit Judas propter afflictionem,/ et multitudinem servitutis ;/
          habitavit inter gentes,/ nec invenit requiem : / omnes persecutores ejus apprehenderunt
          eam/ inter angustias./</ab>
        <ab xml:id="d1e50" n="4">
          <label>Daleth</label>Viae Sion lugent, eo quod non sint/ qui veniant ad solemnitatem : /
          omnes portae ejus destructae,/ sacerdotes ejus gementes ;/ virgines ejus squalidae,/ et
          ipsa oppressa amaritudine./</ab>
        <ab xml:id="d1e55" n="5">
          <label>He</label>Facti sunt hostes ejus in capite ;/ inimici ejus locupletati sunt : / quia
          Dominus locutus est super eam/ propter multitudinem iniquitatum ejus./ Parvuli ejus ducti
          sunt in captivitatem/ ante faciem tribulantis./</ab>
        <ab xml:id="d1e61" n="6">
          <label>Vau</label>Et egressus est a filia Sion/ omnis decor ejus ;/ facti sunt principes
          ejus velut arietes/ non invenientes pascua,/ et abierunt absque fortitudine/ ante faciem
          subsequentis./</ab>
        <ab xml:id="d1e66" n="7">
          <label>Zain</label>Recordata est Jerusalem dierum afflictionis suae,/ et
          praevaricationis,/ omnium desiderabilium suorum,/ quae habuerat a diebus antiquis,/ cum
          caderet populus ejus in manu hostili,/ et non esset auxiliator : / viderunt eam hostes,/ et
          deriserunt sabbata ejus./</ab>
        <ab xml:id="d1e71" n="8">
          <label>Heth</label>Peccatum peccavit Jerusalem,/ propterea instabilis facta est ;/ omnes
          qui glorificabant eam spreverunt illam,/ quia viderunt ignominiam ejus : / ipsa autem
          gemens/ conversa est retrorsum./</ab>
        <ab xml:id="d1e76" n="9">
          <label>Teth</label>Sordes ejus in pedibus ejus,/ nec recordata est finis sui ;/ deposita
          est vehementer,/ non habens consolatorem./ Vide, Domine, afflictionem meam,/ quoniam
          erectus est inimicus./</ab>
        <ab xml:id="d1e81" n="10">
          <label>Jod</label>Manum suam misit hostis/ ad omnia desiderabilia ejus,/ quia vidit
          gentes/ ingressas sanctuarium suum,/ de quibus praeceperas/ ne intrarent in ecclesiam
          tuam./</ab>
        <ab xml:id="d1e86" n="11">
          <label>Caph</label>Omnis populus ejus gemens,/ et quaerens panem ;/ dederunt pretiosa
          quaeque pro cibo/ ad refocillandam animam./ Vide, Domine, et considera/ quoniam facta sum
          vilis !/</ab>
        <ab xml:id="d1e92" n="12">
          <label>Lamed</label>O vos omnes qui transitis per viam,/ attendite, et videte/ si est
          dolor sicut dolor meus !/ quoniam vindemiavit me,/ ut locutus est Dominus,/ in die irae
          furoris sui./</ab>
        <ab xml:id="d1e97" n="13">
          <label>Mem</label>De excelso misit ignem in ossibus meis,/ et erudivit me : / expandit rete
          pedibus meis,/ convertit me retrorsum ;/ posuit me desolatam,/ tota die moerore
          confectam./</ab>
        <ab xml:id="d1e102" n="14">
          <label>Nun</label>Vigilavit jugum iniquitatum mearum ;/ in manu ejus convolutae sunt,/ et
          impositae collo meo./ Infirmata est virtus mea : / dedit me Dominus in manu/ de qua non
          potero surgere./</ab>
        <ab xml:id="d1e107" n="15">
          <label>Samech</label>Abstulit omnes magnificos meos Dominus/ de medio mei ;/ vocavit
          adversum me tempus/ ut contereret electos meos./ Torcular calcavit Dominus/ virgini filiae
          Juda./</ab>
        <ab xml:id="d1e112" n="16">
          <label>Ain</label>Idcirco ego plorans,/ et oculus meus deducens aquas,/ quia longe factus
          est a me consolator,/ convertens animam meam./ Facti sunt filii mei perditi,/ quoniam
          invaluit inimicus./</ab>
        <ab xml:id="d1e117" n="17">
          <label>Phe</label>Expandit Sion manus suas ;/ non est qui consoletur eam./ Mandavit
          Dominus adversum Jacob/ in circuitu ejus hostes ejus ;/ facta est Jerusalem/ quasi polluta
          menstruis inter eos./</ab>
        <ab xml:id="d1e123" n="18">
          <label>Sade</label>Justus est Dominus,/ quia os ejus ad iracundiam provocavi./ Audite,
          obsecro, universi populi,/ et videte dolorem meum : / virgines meae et juvenes mei
          abierunt/ in captivitatem./</ab>
        <ab xml:id="d1e128" n="19">
          <label>Coph</label>Vocavi amicos meos,/ et ipsi deceperunt me ;/ sacerdotes mei et senes
          mei/ in urbe consumpti sunt,/ quia quaesierunt cibum sibi/ ut refocillarent animam
          suam./</ab>
        <ab xml:id="d1e133" n="20">
          <label>Res</label>Vide, Domine, quoniam tribulor : / conturbatus est venter meus,/
          subversum est cor meum in memetipsa,/ quoniam amaritudine plena sum./ Foris interfecit
          gladius,/ et domi mors similis est./</ab>
        <ab xml:id="d1e138" n="21">
          <label>Sin</label>Audierunt quia ingemisco ego,/ et non est qui consoletur me ;/ omnes
          inimici mei audierunt malum meum,/ laetati sunt quoniam tu fecisti : / adduxisti diem
          consolationis,/ et fient similes mei./</ab>
        <ab xml:id="d1e143" n="22">
          <label>Thau</label>Ingrediatur omne malum eorum coram te : / et vindemia eos, sicut
          vindemiasti me/ propter omnes iniquitates meas : / multi enim gemitus mei,/ et cor meum
          moerens.]</ab>
      </div>
      <div xml:id="d1e149" type="chap" n="2">
        <ab xml:id="d1e151" n="1">[<label>Aleph</label>Quomodo obtexit caligine in furore suo/
          Dominus filiam Sion ;/ projecit de caelo in terram/ inclytam Israël,/ et non est
          recordatus scabelli pedum suorum/ in die furoris sui !/</ab>
        <ab xml:id="d1e156" n="2">
          <label>Beth</label>Praecipitavit Dominus, nec pepercit/ omnia speciosa Jacob : / destruxit
          in furore suo/ munitiones virginis Juda,/ et dejecit in terram ;/ polluit regnum et
          principes ejus./</ab>
        <ab xml:id="d1e161" n="3">
          <label>Ghimel</label>Confregit in ira furoris sui/ omne cornu Israël ;/ avertit retrorsum
          dexteram suam/ a facie inimici,/ et succendit in Jacob quasi ignem/ flammae devorantis in
          gyro./</ab>
        <ab xml:id="d1e166" n="4">
          <label>Daleth</label>Tetendit arcum suum quasi inimicus,/ firmavit dexteram suam quasi
          hostis,/ et occidit omne quod pulchrum erat visu/ in tabernaculo filiae Sion ;/ effudit
          quasi ignem/ indignationem suam./</ab>
        <ab xml:id="d1e171" n="5">
          <label>He</label>Factus est Dominus velut inimicus,/ praecipitavit Israël : / praecipitavit
          omnia moenia ejus,/ dissipavit munitiones ejus,/ et replevit in filia Juda/ humiliatum et
          humiliatam./</ab>
        <ab xml:id="d1e177" n="6">
          <label>Vau</label>Et dissipavit quasi hortum tentorium suum ;/ demolitus est tabernaculum
          suum./ Oblivioni tradidit Dominus in Sion/ festivitatem et sabbatum ;/ et in opprobrium,
          et in indignationem furoris sui,/ regem et sacerdotem./</ab>
        <ab xml:id="d1e182" n="7">
          <label>Zain</label>Repulit Dominus altare suum ;/ maledixit sanctificationi suae : /
          tradidit in manu inimici/ muros turrium ejus./ Vocem dederunt in domo Domini/ sicut in die
          solemni./</ab>
        <ab xml:id="d1e187" n="8">
          <label>Heth</label>Cogitavit Dominus dissipare/ murum filiae Sion ;/ tetendit funiculum
          suum,/ et non avertit manum suam a perditione : / luxitque antemurale,/ et murus pariter
          dissipatus est./</ab>
        <ab xml:id="d1e192" n="9">
          <label>Teth</label>Defixae sunt in terra portae ejus,/ perdidit et contrivit vectes ejus
          ;/ regem ejus et principes ejus in gentibus : / non est lex,/ et prophetae ejus non
          invenerunt/ visionem a Domino./</ab>
        <ab xml:id="d1e197" n="10">
          <label>Jod</label>Sederunt in terra, conticuerunt/ senes filiae Sion ;/ consperserunt
          cinere capita sua,/ accincti sunt ciliciis : / abjecerunt in terram capita sua/ virgines
          Jerusalem./</ab>
        <ab xml:id="d1e202" n="11">
          <label>Caph</label>Defecerunt prae lacrimis oculi mei,/ conturbata sunt viscera mea ;/
          effusum est in terra jecur meum/ super contritione filiae populi mei,/ cum deficeret
          parvulus et lactens/ in plateis oppidi./</ab>
        <ab xml:id="d1e208" n="12">
          <label>Lamed</label>Matribus suis dixerunt : / Ubi est triticum et vinum ?/ cum deficerent
          quasi vulnerati/ in plateis civitatis,/ cum exhalarent animas suas/ in sinu matrum
          suarum./</ab>
        <ab xml:id="d1e213" n="13">
          <label>Mem</label>Cui comparabo te, vel cui assimilabo te,/ filia Jerusalem ?/ cui
          exaequabo te, et consolabor te,/ virgo, filia Sion ?/ magna est enim velut mare contritio
          tua : / quis medebitur tui ?/</ab>
        <ab xml:id="d1e218" n="14">
          <label>Nun</label>Prophetae tui viderunt tibi/ falsa et stulta ;/ nec aperiebant
          iniquitatem tuam,/ ut te ad poenitentiam provocarent ;/ viderunt autem tibi assumptiones
          falsas,/ et ejectiones./</ab>
        <ab xml:id="d1e223" n="15">
          <label>Samech</label>Plauserunt super te manibus/ omnes transeuntes per viam ;/
          sibilaverunt et moverunt caput suum/ super filiam Jerusalem : / Haeccine est urbs,
          dicentes, perfecti decoris,/ gaudium universae terrae ?/</ab>
        <ab xml:id="d1e228" n="16">
          <label>Phe</label>Aperuerunt super te os suum/ omnes inimici tui : / sibilaverunt, et
          fremuerunt dentibus,/ et dixerunt: Devorabimus : / en ista est dies quam exspectabamus ;/
          invenimus, vidimus./</ab>
        <ab xml:id="d1e233" n="17">
          <label>Ain</label>Fecit Dominus quae cogitavit ;/ complevit sermonem suum,/ quem
          praeceperat a diebus antiquis : / destruxit, et non pepercit,/ et laetificavit super te
          inimicum,/ et exaltavit cornu hostium tuorum./</ab>
        <ab xml:id="d1e239" n="18">
          <label>Sade</label>Clamavit cor eorum ad Dominum/ super muros filiae Sion : / Deduc quasi
          torrentem lacrimas/ per diem et noctem ;/ non des requiem tibi,/ neque taceat pupilla
          oculi tui./</ab>
        <ab xml:id="d1e244" n="19">
          <label>Coph</label>Consurge, lauda in nocte,/ in principio vigiliarum ;/ effunde sicut
          aquam cor tuum/ ante conspectum Domini : / leva ad eum manus tuas/ pro anima parvulorum
          tuorum,/ qui defecerunt in fame/ in capite omnium compitorum./</ab>
        <ab xml:id="d1e249" n="20">
          <label>Res</label>Vide, Domine, et considera/ quem vindemiaveris ita./ Ergone comedent
          mulieres fructum suum,/ parvulos ad mensuram palmae ?/ si occiditur in sanctuario Domini/
          sacerdos et propheta ?/</ab>
        <ab xml:id="d1e254" n="21">
          <label>Sin</label>Jacuerunt in terra foris/ puer et senex ;/ virgines meae et juvenes mei/
          ceciderunt in gladio : / interfecisti in die furoris tui,/ percussisti, nec misertus
          es./</ab>
        <ab xml:id="d1e259" n="22">
          <label>Thau</label>Vocasti quasi ad diem solemnem,/ qui terrerent me de circuitu ;/ et non
          fuit in die furoris Domini qui effugeret,/ et relinqueretur : / quos educavi et enutrivi,/
          inimicus meus consumpsit eos.]</ab>
      </div>
      <div xml:id="d1e265" type="chap" n="3">
        <ab xml:id="d1e267" n="1">[<label>Aleph</label>Ego vir videns paupertatem meam/ in virga
          indignationis ejus./</ab>
        <ab xml:id="d1e272" n="2">
          <label>Aleph</label>Me minavit, et adduxit in tenebras,/ et non in lucem./</ab>
        <ab xml:id="d1e277" n="3">
          <label>Aleph</label>Tantum in me vertit et convertit/ manum suam tota die./</ab>
        <ab xml:id="d1e282" n="4">
          <label>Beth</label>Vetustam fecit pellem meam et carnem meam ;/ contrivit ossa mea./</ab>
        <ab xml:id="d1e287" n="5">
          <label>Beth</label> Aedificavit in gyro meo, et circumdedit me/ felle et labore./</ab>
        <ab xml:id="d1e293" n="6">
          <label>Beth</label>In tenebrosis collocavit me,/ quasi mortuos sempiternos./</ab>
        <ab xml:id="d1e298" n="7">
          <label>Ghimel</label>Circumaedificavit adversum me, ut non egrediar ;/ aggravavit compedem
          meum./</ab>
        <ab xml:id="d1e303" n="8">
          <label>Ghimel</label>Sed et cum clamavero, et rogavero,/ exclusit orationem meam./</ab>
        <ab xml:id="d1e308" n="9">
          <label>Ghimel</label>Conclusit vias meas lapidibus quadris ;/ semitas meas
          subvertit./</ab>
        <ab xml:id="d1e313" n="10">
          <label>Daleth</label>Ursus insidians factus est mihi,/ leo in absconditis./</ab>
        <ab xml:id="d1e318" n="11">
          <label>Daleth</label>Semitas meas subvertit, et confregit me ;/ posuit me desolatam./</ab>
        <ab xml:id="d1e324" n="12">
          <label>Daleth</label>Tetendit arcum suum, et posuit me/ quasi signum ad sagittam./</ab>
        <ab xml:id="d1e329" n="13">
          <label>He</label>Misit in renibus meis/ filias pharetrae suae./</ab>
        <ab xml:id="d1e334" n="14">
          <label>He</label>Factus sum in derisum omni populo meo,/ canticum eorum tota die./</ab>
        <ab xml:id="d1e339" n="15">
          <label>He</label>Replevit me amaritudinibus ;/ inebriavit me absinthio./</ab>
        <ab xml:id="d1e344" n="16">
          <label>Vau</label>Et fregit ad numerum dentes meos ;/ cibavit me cinere./</ab>
        <ab xml:id="d1e349" n="17">
          <label>Vau</label>Et repulsa est a pace anima mea ;/ oblitus sum bonorum./</ab>
        <ab xml:id="d1e355" n="18">
          <label>Vau</label>Et dixi: Periit finis meus,/ et spes mea a Domino./</ab>
        <ab xml:id="d1e360" n="19">
          <label>Zain</label>Recordare paupertatis, et transgressionis meae,/ absinthii et
          fellis./</ab>
        <ab xml:id="d1e365" n="20">
          <label>Zain</label>Memoria memor ero, et tabescet/ in me anima mea./</ab>
        <ab xml:id="d1e370" n="21">
          <label>Zain</label>Haec recolens in corde meo,/ ideo sperabo./</ab>
        <ab xml:id="d1e375" n="22">
          <label>Heth</label>Misericordiae Domini, quia non sumus consumpti ;/ quia non defecerunt
          miserationes ejus./</ab>
        <ab xml:id="d1e380" n="23">
          <label>Heth</label>Novi diluculo,/ multa est fides tua./</ab>
        <ab xml:id="d1e386" n="24">
          <label>Heth</label>Pars mea Dominus, dixit anima mea ;/ propterea exspectabo eum./</ab>
        <ab xml:id="d1e391" n="25">
          <label>Teth</label>Bonus est Dominus sperantibus in eum,/ animae quaerenti illum./</ab>
        <ab xml:id="d1e396" n="26">
          <label>Teth</label>Bonum est praestolari cum silentio/ salutare Dei./</ab>
        <ab xml:id="d1e401" n="27">
          <label>Teth</label>Bonum est viro cum portaverit jugum/ ab adolescentia sua./</ab>
        <ab xml:id="d1e406" n="28">
          <label>Jod</label>Sedebit solitarius, et tacebit,/ quia levavit super se./</ab>
        <ab xml:id="d1e411" n="29">
          <label>Jod</label>Ponet in pulvere os suum,/ si forte sit spes./</ab>
        <ab xml:id="d1e417" n="30">
          <label>Jod</label>Dabit percutienti se maxillam : / saturabitur opprobriis./</ab>
        <ab xml:id="d1e422" n="31">
          <label>Caph</label>Quia non repellet/ in sempiternum Dominus./</ab>
        <ab xml:id="d1e427" n="32">
          <label>Caph</label>Quia si abjecit, et miserebitur,/ secundum multitudinem misericordiarum
          suarum./</ab>
        <ab xml:id="d1e432" n="33">
          <label>Caph</label>Non enim humiliavit ex corde suo/ et abjecit filios hominum./</ab>
        <ab xml:id="d1e437" n="34">
          <label>Lamed</label>Ut conteret sub pedibus suis/ omnes vinctos terrae./</ab>
        <ab xml:id="d1e442" n="35">
          <label>Lamed</label>Ut declinaret judicium viri/ in conspectu vultus Altissimi./</ab>
        <ab xml:id="d1e448" n="36">
          <label>Lamed</label>Ut perverteret hominem in judicio suo ;/ Dominus ignoravit./</ab>
        <ab xml:id="d1e453" n="37">
          <label>Mem</label>Quis est iste qui dixit ut fieret,/ Domino non jubente ?/</ab>
        <ab xml:id="d1e458" n="38">
          <label>Mem</label>Ex ore Altissimi non egredientur/ nec mala nec bona ?/</ab>
        <ab xml:id="d1e463" n="39">
          <label>Mem</label>Quid murmuravit homo vivens,/ vir pro peccatis suis ?/</ab>
        <ab xml:id="d1e468" n="40">
          <label>Nun</label>Scrutemur vias nostras, et quaeramus,/ et revertamur ad Dominum./</ab>
        <ab xml:id="d1e473" n="41">
          <label>Nun</label>Levemus corda nostra cum manibus/ ad Dominum in caelos./</ab>
        <ab xml:id="d1e479" n="42">
          <label>Nun</label>Nos inique egimus, et ad iracundiam provocavimus ;/ idcirco tu
          inexorabilis es./</ab>
        <ab xml:id="d1e484" n="43">
          <label>Samech</label>Operuisti in furore, et percussisti nos ;/ occidisti, nec
          pepercisti./</ab>
        <ab xml:id="d1e489" n="44">
          <label>Samech</label>Opposuisti nubem tibi,/ ne transeat oratio./</ab>
        <ab xml:id="d1e494" n="45">
          <label>Samech</label>Eradicationem et abjectionem posuisti me/ in medio populorum./</ab>
        <ab xml:id="d1e499" n="46">
          <label>Phe</label>Aperuerunt super nos os suum/ omnes inimici./</ab>
        <ab xml:id="d1e504" n="47">
          <label>Phe</label>Formido et laqueus facta est nobis/ vaticinatio, et contritio./</ab>
        <ab xml:id="d1e510" n="48">
          <label>Phe</label>Divisiones aquarum deduxit oculus meus,/ in contritione filiae populi
          mei./</ab>
        <ab xml:id="d1e515" n="49">
          <label>Ain</label>Oculus meus afflictus est, nec tacuit,/ eo quod non esset requies./</ab>
        <ab xml:id="d1e520" n="50">
          <label>Ain</label>Donec respiceret et videret/ Dominus de caelis./</ab>
        <ab xml:id="d1e525" n="51">
          <label>Ain</label>Oculus meus depraedatus est animam meam/ in cunctis filiabus urbis
          meae./</ab>
        <ab xml:id="d1e530" n="52">
          <label>Sade</label>Venatione ceperunt me quasi avem/ inimici mei gratis./</ab>
        <ab xml:id="d1e535" n="53">
          <label>Sade</label>Lapsa est in lacum vita mea,/ et posuerunt lapidem super me./</ab>
        <ab xml:id="d1e541" n="54">
          <label>Sade</label>Inundaverunt aquae super caput meum ;/ dixi: Perii./</ab>
        <ab xml:id="d1e546" n="55">
          <label>Coph</label>Invocavi nomen tuum, Domine,/ de lacu novissimo./</ab>
        <ab xml:id="d1e551" n="56">
          <label>Coph</label>Vocem meam audisti ; ne avertas aurem tuam/ a singultu meo et
          clamoribus./</ab>
        <ab xml:id="d1e556" n="57">
          <label>Coph</label>Appropinquasti in die quando invocavi te ;/ dixisti: Ne timeas./</ab>
        <ab xml:id="d1e561" n="58">
          <label>Res</label>Judicasti, Domine, causam animae meae,/ redemptor vitae meae./</ab>
        <ab xml:id="d1e566" n="59">
          <label>Res</label>Vidisti, Domine, iniquitatem illorum adversum me : / judica judicium
          meum./</ab>
        <ab xml:id="d1e572" n="60">
          <label>Res</label>Vidisti omnem furorem,/ universas cogitationes eorum adversum me./</ab>
        <ab xml:id="d1e577" n="61">
          <label>Sin</label>Audisti opprobrium eorum, Domine,/ omnes cogitationes eorum adversum
          me./</ab>
        <ab xml:id="d1e582" n="62">
          <label>Sin</label>Labia insurgentium mihi, et meditationes eorum/ adversum me tota
          die./</ab>
        <ab xml:id="d1e587" n="63">
          <label>Sin</label>Sessionem eorum et resurrectionem eorum vide ;/ ego sum psalmus
          eorum./</ab>
        <ab xml:id="d1e592" n="64">
          <label>Thau</label>Redes eis vicem, Domine,/ juxta opera manuum suarum./</ab>
        <ab xml:id="d1e597" n="65">
          <label>Thau</label>Dabis eis scutum cordis,/ laborem tuum./</ab>
        <ab xml:id="d1e603" n="66">
          <label>Thau</label>Persequeris in furore, et conteres eos/ sub caelis, Domine.]</ab>
      </div>
      <div xml:id="d1e609" type="chap" n="4">
        <ab xml:id="d1e611" n="1">[<label>Aleph</label>Quomodo obscuratum est aurum,/ mutatus est
          color optimus !/ dispersi sunt lapides sanctuarii/ in capite omnium platearum !/</ab>
        <ab xml:id="d1e616" n="2">
          <label>Beth</label>Filii Sion inclyti,/ et amicti auro primo : / quomodo reputati sunt in
          vasa testea,/ opus manuum figuli !/</ab>
        <ab xml:id="d1e621" n="3">
          <label>Ghimel</label>Sed et lamiae nudaverunt mammam,/ lactaverunt catulos suos : / filia
          populi mei crudelis/ quasi struthio in deserto./</ab>
        <ab xml:id="d1e626" n="4">
          <label>Daleth</label>Adhaesit lingua lactentis/ ad palatum ejus in siti ;/ parvuli
          petierunt panem,/ et non erat qui frangeret eis./</ab>
        <ab xml:id="d1e631" n="5">
          <label>He</label>Qui vescebantur voluptuose,/ interierunt in viis ;/ qui nutriebantur in
          croceis,/ amplexati sunt stercora./</ab>
        <ab xml:id="d1e637" n="6">
          <label>Vau</label>Et major effecta est iniquitas filiae populi mei/ peccato Sodomorum,/
          quae subversa est in momento,/ et non ceperunt in ea manus./</ab>
        <ab xml:id="d1e642" n="7">
          <label>Zain</label>Candidiores Nazaraei ejus nive,/ nitidiores lacte,/ rubicundiores ebore
          antiquo,/ sapphiro pulchriores./</ab>
        <ab xml:id="d1e647" n="8">
          <label>Heth</label>Denigrata est super carbones facies eorum/ et non sunt cogniti in
          plateis ;/ adhaesit cutis eorum ossibus : / aruit, et facta est quasi lignum./</ab>
        <ab xml:id="d1e652" n="9">
          <label>Teth</label>Melius fuit occisis gladio/ quam interfectis fame,/ quoniam isti
          extabuerunt consumpti/ a sterilitate terrae./</ab>
        <ab xml:id="d1e657" n="10">
          <label>Jod</label>Manus mulierum misericordium/ coxerunt filios suos ;/ facti sunt cibus
          earum/ in contritione filiae populi mei./</ab>
        <ab xml:id="d1e662" n="11">
          <label>Caph</label>Complevit Dominus furorem suum,/ effudit iram indignationis suae : / et
          succendit ignem in Sion,/ et devoravit fundamenta ejus./</ab>
        <ab xml:id="d1e668" n="12">
          <label>Lamed</label>Non crediderunt reges terrae,/ et universi habitatores orbis,/ quoniam
          ingrederetur hostis et inimicus/ per portas Jerusalem./</ab>
        <ab xml:id="d1e673" n="13">
          <label>Mem</label>Propter peccata prophetarum ejus,/ et iniquitates sacerdotum ejus,/ qui
          effuderunt in medio ejus/ sanguinem justorum./</ab>
        <ab xml:id="d1e678" n="14">
          <label>Nun</label>Erraverunt caeci in plateis,/ polluti sunt in sanguine ;/ cumque non
          possent,/ tenuerunt lacinias suas./</ab>
        <ab xml:id="d1e683" n="15">
          <label>Samech</label>Recedite polluti, clamaverunt eis ;/ recedite, abite, nolite tangere
          : / jurgati quippe sunt, et commoti dixerunt inter gentes : / Non addet ultra ut habitet in
          eis./</ab>
        <ab xml:id="d1e688" n="16">
          <label>Phe</label>Facies Domini divisit eos,/ non addet ut respiciat eos ;/ facies
          sacerdotum non erubuerunt,/ neque senum miserti sunt./</ab>
        <ab xml:id="d1e693" n="17">
          <label>Ain</label>Cum adhuc subsisteremus, defecerunt oculi nostri/ ad auxilium nostrum
          vanum ;/ cum respiceremus attenti ad gentem/ quae salvare non poterat./</ab>
        <ab xml:id="d1e699" n="18">
          <label>Sade</label>Lubricaverunt vestigia nostra/ in itinere platearum nostrarum ;/
          appropinquavit finis noster, completi sunt dies nostri,/ quia venit finis noster./</ab>
        <ab xml:id="d1e704" n="19">
          <label>Coph</label>Velociores fuerunt persecutores nostri/ aquilis caeli ;/ super montes
          persecuti sunt nos,/ in deserto insidiati sunt nobis./</ab>
        <ab xml:id="d1e709" n="20">
          <label>Res</label>Spiritus oris nostri, christus Dominus,/ captus est in peccatis
          nostris,/ cui diximus: In umbra tua/ vivemus in gentibus./</ab>
        <ab xml:id="d1e714" n="21">
          <label>Sin</label>Gaude et laetare, filia Edom,/ quae habitas in terra Hus !/ ad te quoque
          perveniet calix: inebriaberis,/ atque nudaberis./</ab>
        <ab xml:id="d1e719" n="22">
          <label>Thau</label>Completa est iniquitas tua, filia Sion : / non addet ultra ut
          transmigret te./ Visitavit iniquitatem tuam, filia Edom ;/ discooperuit peccata tua.]</ab>
      </div>
      <div xml:id="d1e725" type="chap" n="5">
        <ab xml:id="d1e727" n="1">[Recordare, Domine, quid acciderit nobis ;/ intuere et respice
          opprobrium nostrum./</ab>
        <ab xml:id="d1e730" n="2">Haereditas nostra versa est ad alienos,/ domus nostrae ad
          extraneos./</ab>
        <ab xml:id="d1e733" n="3">Pupilli facti sumus absque patre,/ matres nostrae quasi
          viduae./</ab>
        <ab xml:id="d1e736" n="4">Aquam nostram pecunia bibimus ;/ ligna nostra pretio
          comparavimus./</ab>
        <ab xml:id="d1e739" n="5">Cervicibus nostris minabamur,/ lassis non dabatur requies./</ab>
        <ab xml:id="d1e743" n="6">Aegypto dedimus manum et Assyriis,/ ut saturaremur pane./</ab>
        <ab xml:id="d1e746" n="7">Patres nostri peccaverunt, et non sunt : / et nos iniquitates
          eorum portavimus./</ab>
        <ab xml:id="d1e749" n="8">Servi dominati sunt nostri : / non fuit qui redimeret de manu
          eorum./</ab>
        <ab xml:id="d1e752" n="9">In animabus nostris afferebamus panem nobis,/ a facie gladii in
          deserto./</ab>
        <ab xml:id="d1e755" n="10"> Pellis nostra quasi clibanus exusta est,/ a facie tempestatum
          famis./</ab>
        <ab xml:id="d1e758" n="11"> Mulieres in Sion humiliaverunt,/ et virgines in civitatibus
          Juda./</ab>
        <ab xml:id="d1e762" n="12"> Principes manu suspensi sunt ;/ facies senum non
          erubuerunt./</ab>
        <ab xml:id="d1e765" n="13"> Adolescentibus impudice abusi sunt,/ et pueri in ligno
          corruerunt./</ab>
        <ab xml:id="d1e768" n="14"> Senes defecerunt de portis,/ juvenes de choro psallentium./</ab>
        <ab xml:id="d1e771" n="15"> Defecit gaudium cordis nostri ;/ versus est in luctum chorus
          noster./</ab>
        <ab xml:id="d1e774" n="16"> Cecidit corona capitis nostri : / vae nobis, quia peccavimus
          !/</ab>
        <ab xml:id="d1e777" n="17"> Propterea moestum factum est cor nostrum ;/ ideo contenebrati
          sunt oculi nostri,/</ab>
        <ab xml:id="d1e781" n="18"> propter montem Sion quia disperiit ;/ vulpes ambulaverunt in
          eo./</ab>
        <ab xml:id="d1e784" n="19"> Tu autem, Domine, in aeternum permanebis,/ solium tuum in
          generationem et generationem./</ab>
        <ab xml:id="d1e787" n="20"> Quare in perpetuum oblivisceris nostri,/ derelinques nos in
          longitudine dierum ?/</ab>
        <ab xml:id="d1e790" n="21"> Converte nos, Domine, ad te, et convertemur ;/ innova dies
          nostros, sicut a principio./</ab>
        <ab xml:id="d1e793" n="22"> Sed projiciens repulisti nos : / iratus es contra nos
          vehementer.]</ab>
      </div>


    </body>
  </text>
</TEI>
