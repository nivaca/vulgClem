<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iudicum</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Post mortem Josue, consuluerunt filii Israël Dominum, dicentes :
          Quis ascendet ante nos contra Chananaeum, et erit dux belli ?</ab>
        <ab xml:id="d1e36" n="2"> Dixitque Dominus : Judas ascendet : ecce tradidi terram in manus
          ejus.</ab>
        <ab xml:id="d1e39" n="3"> Et ait Judas Simeoni fratri suo : Ascende mecum in sortem meam, et
          pugna contra Chananaeum, ut et ego pergam tecum in sortem tuam. Et abiit cum eo Simeon.<pc
            ana="#pilcrow"/>
        </ab>
        <ab xml:id="d1e43" n="4"> Ascenditque Judas, et tradidit Dominus Chananaeum ac Pherezaeum in
          manus eorum : et percusserunt in Bezec decem millia virorum.</ab>
        <ab xml:id="d1e46" n="5"> Inveneruntque Adonibezec in Bezec, et pugnaverunt contra eum, ac
          percusserunt Chananaeum et Pherezaeum.</ab>
        <ab xml:id="d1e50" n="6"> Fugit autem Adonibezec : quem persecuti comprehenderunt, caesis
          summitatibus manuum ejus ac pedum.</ab>
        <ab xml:id="d1e53" n="7"> Dixitque Adonibezec : Septuaginta reges amputatis manuum ac pedum
          summitatibus colligebant sub mensa mea ciborum reliquias : sicut feci, ita reddidit mihi
          Deus. Adduxeruntque eum in Jerusalem, et ibi mortuus est.</ab>
        <ab xml:id="d1e56" n="8"> Oppugnantes ergo filii Juda Jerusalem, ceperunt eam, et
          percusserunt in ore gladii, tradentes cunctam incendio civitatem.</ab>
        <ab xml:id="d1e59" n="9"> Et postea descendentes pugnaverunt contra Chananaeum, qui
          habitabat in montanis, et ad meridiem, et in campestribus.</ab>
        <ab xml:id="d1e62" n="10"> Pergensque Judas contra Chananaeum, qui habitabat in Hebron
          (cujus nomen fuit antiquitus Cariath Arbe), percussit Sesai, et Ahiman, et Tholmai :</ab>
        <ab xml:id="d1e65" n="11"> atque inde profectus abiit ad habitatores Dabir, cujus nomen
          vetus erat Cariath Sepher, id est, civitas litterarum.<pc ana="#pilcrow"/>
        </ab>
        <ab xml:id="d1e70" n="12"> Dixitque Caleb : Qui percusserit Cariath Sepher, et vastaverit
          eam, dabo ei Axam filiam meam uxorem.</ab>
        <ab xml:id="d1e73" n="13"> Cumque cepisset eam Othoniel filius Cenez frater Caleb minor,
          dedit ei Axam filiam suam conjugem.</ab>
        <ab xml:id="d1e76" n="14"> Quam pergentem in itinere monuit vir suus ut peteret a patre suo
          agrum. Quae cum suspirasset sedens in asino, dixit ei Caleb : Quid habes ?</ab>
        <ab xml:id="d1e79" n="15"> At illa respondit : Da mihi benedictionem, quia terram arentem
          dedisti mihi : da et irriguam aquis. Dedit ergo ei Caleb irriguum superius, et irriguum
          inferius.</ab>
        <ab xml:id="d1e82" n="16"> Filii autem Cinaei cognati Moysi ascenderunt de civitate palmarum
          cum filiis Juda, in desertum sortis ejus, quod est ad meridiem Arad, et habitaverunt cum
          eo.</ab>
        <ab xml:id="d1e85" n="17"> Abiit autem Judas cum Simeone fratre suo, et percusserunt simul
          Chananaeum qui habitabat in Sephaath, et interfecerunt eum. Vocatumque est nomen urbis,
          Horma, id est, anathema.</ab>
        <ab xml:id="d1e89" n="18"> Cepitque Judas Gazam cum finibus suis, et Ascalonem, atque
          Accaron cum terminis suis.</ab>
        <ab xml:id="d1e92" n="19"> Fuitque Dominus cum Juda, et montana possedit : nec potuit delere
          habitatores vallis, quia falcatis curribus abundabant.</ab>
        <ab xml:id="d1e95" n="20"> Dederuntque Caleb Hebron, sicut dixerat Moyses, qui delevit ex ea
          tres filios Enac.</ab>
        <ab xml:id="d1e98" n="21"> Jebusaeum autem habitatorem Jerusalem non deleverunt filii
          Benjamin : habitavitque Jebusaeus cum filiis Benjamin in Jerusalem, usque in praesentem
            diem.<pc ana="#pilcrow"/>
        </ab>
        <ab xml:id="d1e102" n="22"> Domus quoque Joseph ascendit in Bethel, fuitque Dominus cum
          eis.</ab>
        <ab xml:id="d1e105" n="23"> Nam cum obsiderent urbem, quae prius Luza vocabatur,</ab>
        <ab xml:id="d1e109" n="24"> viderunt hominem egredientem de civitate, dixeruntque ad eum :
          Ostende nobis introitum civitatis, et faciemus tecum misericordiam.</ab>
        <ab xml:id="d1e112" n="25"> Qui cum ostendisset eis, percusserunt urbem in ore gladii :
          hominem autem illum, et omnem cognationem ejus, dimiserunt.</ab>
        <ab xml:id="d1e115" n="26"> Qui dimissus, abiit in terram Hetthim, et aedificavit ibi
          civitatem, vocavitque eam Luzam : quae ita appellatur usque in praesentem diem.</ab>
        <ab xml:id="d1e118" n="27"> Manasses quoque non delevit Bethsan, et Thanac cum viculis suis,
          et habitatores Dor, et Jeblaam, et Mageddo cum viculis suis, coepitque Chananaeus habitare
          cum eis.</ab>
        <ab xml:id="d1e121" n="28"> Postquam autem confortatus est Israël, fecit eos tributarios, et
          delere noluit.</ab>
        <ab xml:id="d1e124" n="29"> Ephraim etiam non interfecit Chananaeum, qui habitabat in Gazer,
          sed habitavit cum eo.</ab>
        <ab xml:id="d1e128" n="30"> Zabulon non delevit habitatores Cetron, et Naalol : sed
          habitavit Chananaeus in medio ejus, factusque est ei tributarius.</ab>
        <ab xml:id="d1e131" n="31"> Aser quoque non delevit habitatores Accho, et Sidonis, Ahalab,
          et Achazib, et Helba, et Aphec, et Rohob :</ab>
        <ab xml:id="d1e134" n="32"> habitavitque in medio Chananaei habitatoris illius terrae, nec
          interfecit eum.</ab>
        <ab xml:id="d1e137" n="33"> Nephthali quoque non delevit habitatores Bethsames, et Bethanath
          : et habitavit inter Chananaeum habitatorem terrae, fueruntque ei Bethsamitae et
          Bethanitae tributarii.</ab>
        <ab xml:id="d1e140" n="34"> Arctavitque Amorrhaeus filios Dan in monte, nec dedit eis locum
          ut ad planiora descenderent :</ab>
        <ab xml:id="d1e143" n="35"> habitavitque in monte Hares, quod interpretatur testaceo, in
          Ajalon et Salebim. Et aggravata est manus domus Joseph, factusque est ei tributarius.</ab>
        <ab xml:id="d1e147" n="36"> Fuit autem terminus Amorrhaei ab ascensu Scorpionis, petra, et
          superiora loca.</ab>
      </div>
      <div xml:id="d1e151" type="chap" n="2">
        <ab xml:id="d1e153" n="1"> Ascenditque angelus Domini de Galgalis ad Locum flentium, et ait
          : Eduxi vos de Aegypto, et introduxi in terram, pro qua juravi patribus vestris : et
          pollicitus sum ut non facerem irritum pactum meum vobiscum in sempiternum,</ab>
        <ab xml:id="d1e156" n="2"> ita dumtaxat ut non feriretis foedus cum habitatoribus terrae
          hujus, sed aras eorum subverteretis : et noluistis audire vocem meam : cur hoc fecistis
          ?</ab>
        <ab xml:id="d1e159" n="3"> Quam ob rem nolui delere eos a facie vestra : ut habeatis hostes,
          et dii eorum sint vobis in ruinam.</ab>
        <ab xml:id="d1e162" n="4"> Cumque loqueretur angelus Domini haec verba ad omnes filios
          Israël, elevaverunt ipsi vocem suam, et fleverunt.</ab>
        <ab xml:id="d1e165" n="5"> Et vocatum est nomen loci illius, Locus flentium, sive lacrimarum
          : immolaveruntque ibi hostias Domini.<pc ana="#pilcrow"/>
        </ab>
        <ab xml:id="d1e170" n="6"> Dimisit ergo Josue populum, et abierunt filii Israël unusquisque
          in possessionem suam, ut obtinerent eam :</ab>
        <ab xml:id="d1e173" n="7"> servieruntque Domino cunctis diebus ejus, et seniorum, qui longo
          post eum vixerunt tempore, et noverant omnia opera Domini quae fecerat cum Israël.</ab>
        <ab xml:id="d1e176" n="8"> Mortuus est autem Josue filius Nun, famulus Domini, centum et
          decem annorum,</ab>
        <ab xml:id="d1e179" n="9"> et sepelierunt eum in finibus possessionis suae in Thamnathsare
          in monte Ephraim, a septentrionali plaga montis Gaas.</ab>
        <ab xml:id="d1e182" n="10"> Omnisque illa generatio congregata est ad patres suos : et
          surrexerunt alii, qui non noverant Dominum, et opera quae fecerat cum Israël.<pc
            ana="#pilcrow"/>
        </ab>
        <ab xml:id="d1e186" n="11"> Feceruntque filii Israël malum in conspectu Domini, et
          servierunt Baalim.</ab>
        <ab xml:id="d1e190" n="12"> Ac dimiserunt Dominum Deum patrum suorum, qui eduxerat eos de
          terra Aegypti, et secuti sunt deos alienos, deosque populorum, qui habitabant in circuitu
          eorum, et adoraverunt eos : et ad iracundiam concitaverunt Dominum,</ab>
        <ab xml:id="d1e193" n="13"> dimittentes eum, et servientes Baal et Astaroth.</ab>
        <ab xml:id="d1e196" n="14"> Iratusque Dominus contra Israël, tradidit eos in manus
          diripientium : qui ceperunt eos, et vendiderunt hostibus qui habitabant per gyrum : nec
          potuerunt resistere adversariis suis,</ab>
        <ab xml:id="d1e199" n="15"> sed quocumque pergere voluissent, manus Domini super eos erat,
          sicut locutus est, et juravit eis, et vehementer afflicti sunt.<pc ana="#pilcrow"/>
        </ab>
        <ab xml:id="d1e203" n="16"> Suscitavitque Dominus judices, qui liberarent eos de vastantium
          manibus : sed nec eos audire voluerunt,</ab>
        <ab xml:id="d1e206" n="17"> fornicantes cum diis alienis, et adorantes eos. Cito deseruerunt
          viam, per quam ingressi fuerant patres eorum : et audientes mandata Domini, omnia fecere
          contraria.</ab>
        <ab xml:id="d1e210" n="18"> Cumque Dominus judices suscitaret, in diebus eorum flectebatur
          misericordia, et audiebat afflictorum gemitus, et liberabat eos de caede vastantium.</ab>
        <ab xml:id="d1e213" n="19"> Postquam autem mortuus esset judex, revertebantur, et multo
          faciebant pejora quam fecerant patres eorum, sequentes deos alienos, servientes eis, et
          adorantes illos. Non dimiserunt adinventiones suas, et viam durissimam per quam ambulare
          consueverunt.</ab>
        <ab xml:id="d1e216" n="20"> Iratusque est furor Domini in Israël, et ait : Quia irritum
          fecit gens ista pactum meum, quod pepigeram cum patribus eorum, et vocem meam audire
          contempsit :</ab>
        <ab xml:id="d1e219" n="21"> et ego non delebo gentes, quas dimisit Josue, et mortuus est
          :</ab>
        <ab xml:id="d1e222" n="22"> ut in ipsis experiar Israël, utrum custodiant viam Domini, et
          ambulent in ea, sicut custodierunt patres eorum, an non.</ab>
        <ab xml:id="d1e225" n="23"> Dimisit ergo Dominus omnes nationes has, et cito subvertere
          noluit, nec tradidit in manus Josue.</ab>
      </div>
      <div xml:id="d1e229" type="chap" n="3">
        <ab xml:id="d1e231" n="1"> Hae sunt gentes quas Dominus dereliquit, ut erudiret in eis
          Israëlem, et omnes qui non noverant bella Chananaeorum :</ab>
        <ab xml:id="d1e234" n="2"> ut postea discerent filii eorum certare cum hostibus, et habere
          consuetudinem praeliandi :</ab>
        <ab xml:id="d1e237" n="3"> quinque satrapas Philisthinorum, omnemque Chananaeum, et
          Sidonium, atque Hevaeum, qui habitabat in monte Libano, de monte Baal Hermon usque ad
          introitum Emath.</ab>
        <ab xml:id="d1e240" n="4"> Dimisitque eos, ut in ipsis experiretur Israëlem, utrum audiret
          mandata Domini quae praeceperat patribus eorum per manum Moysi, an non.</ab>
        <ab xml:id="d1e243" n="5"> Itaque filii Israël habitaverunt in medio Chananaei, et Hethaei,
          et Amorrhaei, et Pherezaei, et Hevaei, et Jebusaei :</ab>
        <ab xml:id="d1e247" n="6"> et duxerunt uxores filias eorum, ipsique filias suas filiis eorum
          tradiderunt, et servierunt diis eorum.<pc ana="#pilcrow"/>
        </ab>
        <ab xml:id="d1e251" n="7"> Feceruntque malum in conspectu Domini, et obliti sunt Dei sui,
          servientes Baalim et Astaroth.</ab>
        <ab xml:id="d1e254" n="8"> Iratusque contra Israël Dominus, tradidit eos in manus Chusan
          Rasathaim regis Mesopotamiae, servieruntque ei octo annis.</ab>
        <ab xml:id="d1e257" n="9"> Et clamaverunt ad Dominum, qui suscitavit eis salvatorem, et
          liberavit eos, Othoniel videlicet filium Cenez, fratrem Caleb minorem :</ab>
        <ab xml:id="d1e260" n="10"> fuitque in eo spiritus Domini, et judicavit Israël. Egressusque
          est ad pugnam, et tradidit Dominus in manus ejus Chusan Rasathaim regem Syriae, et
          oppressit eum.</ab>
        <ab xml:id="d1e263" n="11"> Quievitque terra quadraginta annis, et mortuus est Othoniel
          filius Cenez.<pc ana="#pilcrow"/>
        </ab>
        <ab xml:id="d1e268" n="12"> Addiderunt autem filii Israël facere malum in conspectu Domini :
          qui confortavit adversum eos Eglon regem Moab, quia fecerunt malum in conspectu ejus.</ab>
        <ab xml:id="d1e271" n="13"> Et copulavit ei filios Ammon, et Amalec : abiitque et percussit
          Israël, atque possedit urbem palmarum.</ab>
        <ab xml:id="d1e274" n="14"> Servieruntque filii Israël Eglon regi Moab decem et octo
          annis.</ab>
        <ab xml:id="d1e277" n="15"> Et postea clamaverunt ad Dominum, qui suscitavit eis salvatorem
          vocabulo Aod, filium Gera, filii Jemini, qui utraque manu pro dextera utebatur.
          Miseruntque filii Israël per illum munera Eglon regi Moab.</ab>
        <ab xml:id="d1e280" n="16"> Qui fecit sibi gladium ancipitem, habentem in medio capulum
          longitudinis palmae manus, et accinctus est eo subter sagum in dextro femore.</ab>
        <ab xml:id="d1e283" n="17"> Obtulitque munera Eglon regi Moab. Erat autem Eglon crassus
          nimis.</ab>
        <ab xml:id="d1e287" n="18"> Cumque obtulisset ei munera, prosecutus est socios, qui cum eo
          venerant.</ab>
        <ab xml:id="d1e290" n="19"> Et reversus de Galgalis, ubi erant idola, dixit ad regem :
          Verbum secretum habeo ad te, o rex. Et ille imperavit silentium : egressisque omnibus qui
          circa eum erant,</ab>
        <ab xml:id="d1e293" n="20"> ingressus est Aod ad eum : sedebat autem in aestivo coenaculo
          solus : dixitque : Verbum Dei habeo ad te. Qui statim surrexit de throno.</ab>
        <ab xml:id="d1e296" n="21"> Extenditque Aod sinistram manum, et tulit sicam de dextro femore
          suo, infixitque eam in ventre ejus</ab>
        <ab xml:id="d1e299" n="22"> tam valide, ut capulus sequeretur ferrum in vulnere, ac
          pinguissimo adipe stringeretur. Nec eduxit gladium, sed ita ut percusserat, reliquit in
          corpore : statimque per secreta naturae alvi stercora proruperunt.</ab>
        <ab xml:id="d1e302" n="23"> Aod autem clausis diligentissime ostiis coenaculi, et obfirmatis
          sera,</ab>
        <ab xml:id="d1e306" n="24"> per posticum egressus est. Servique regis ingressi viderunt
          clausas fores coenaculi, atque dixerunt : Forsitan purgat alvum in aestivo cubiculo.</ab>
        <ab xml:id="d1e309" n="25"> Expectantesque diu donec erubescerent, et videntes quod nullus
          aperiret, tulerunt clavem : et aperientes invenerunt dominum suum in terra jacentem
            mortuum.<pc ana="#pilcrow"/>
        </ab>
        <ab xml:id="d1e313" n="26"> Aod autem, dum illi turbarentur, effugit, et pertransiit locum
          idolorum, unde reversus fuerat. Venitque in Seirath :</ab>
        <ab xml:id="d1e316" n="27"> et statim insonuit buccina in monte Ephraim, descenderuntque cum
          eo filii Israël, ipso in fronte gradiente.</ab>
        <ab xml:id="d1e319" n="28"> Qui dixit ad eos : Sequimini me : tradidit enim Dominus inimicos
          nostros Moabitas in manus nostras. Descenderuntque post eum, et occupaverunt vada Jordanis
          quae transmittunt in Moab : et non dimiserunt transire quemquam :</ab>
        <ab xml:id="d1e322" n="29"> sed percusserunt Moabitas in tempore illo, circiter decem
          millia, omnes robustos et fortes viros. Nullus eorum evadere potuit.</ab>
        <ab xml:id="d1e326" n="30"> Humiliatusque est Moab in die illo sub manu Israël : et quievit
          terra octoginta annis.<pc ana="#pilcrow"/>
        </ab>
        <ab xml:id="d1e330" n="31"> Post hunc fuit Samgar filius Anath, qui percussit de Philisthiim
          sexcentos viros vomere : et ipse quoque defendit Israël.</ab>
      </div>
      <div xml:id="d1e334" type="chap" n="4">
        <ab xml:id="d1e336" n="1"> Addideruntque filii Israël facere malum in conspectu Domini post
          mortem Aod,</ab>
        <ab xml:id="d1e339" n="2"> et tradidit illos Dominus in manus Jabin regis Chanaan, qui
          regnavit in Asor : habuitque ducem exercitus sui nomine Sisaram, ipse autem habitabat in
          Haroseth gentium.</ab>
        <ab xml:id="d1e342" n="3"> Clamaveruntque filii Israël ad Dominum : nongentos enim habebat
          falcatos currus, et per viginti annos vehementer oppresserat eos.</ab>
        <ab xml:id="d1e345" n="4"> Erat autem Debbora prophetis uxor Lapidoth, quae judicabat
          populum in illo tempore.</ab>
        <ab xml:id="d1e348" n="5"> Et sedebat sub palma, quae nomine illius vocabatur, inter Rama et
          Bethel in monte Ephraim : ascendebantque ad eam filii Israël in omne judicium.</ab>
        <ab xml:id="d1e352" n="6"> Quae misit et vocavit Barac filium Abinoëm de Cedes Nephthali :
          dixitque ad eum : Praecepit tibi Dominus Deus Israël : Vade, et duc exercitum in montem
          Thabor, tollesque tecum decem millia pugnatorum de filiis Nephthali, et de filiis Zabulon
          :</ab>
        <ab xml:id="d1e355" n="7"> ego autem adducam ad te in loco torrentis Cison, Sisaram
          principem exercitus Jabin, et currus ejus, atque omnem multitudinem, et tradam eos in manu
          tua.</ab>
        <ab xml:id="d1e358" n="8"> Dixitque ad eam Barac : Si venis mecum, vadam : si nolueris
          venire mecum, non pergam.</ab>
        <ab xml:id="d1e361" n="9"> Quae dixit ad eum : Ibo quidem tecum, sed in hac vice victoria
          non reputabitur tibi, quia in manu mulieris tradetur Sisara. Surrexit itaque Debbora, et
          perrexit cum Barac in Cedes.</ab>
        <ab xml:id="d1e364" n="10"> Qui, accitis Zabulon et Nephthali, ascendit cum decem millibus
          pugnatorum, habens Debboram in comitatu suo.</ab>
        <ab xml:id="d1e367" n="11"> Haber autem Cinaeus recesserat quondam a ceteris Cinaeis
          fratribus suis, filiis Hobab cognati Moysi : et tetenderat tabernacula usque ad vallem,
          quae vocatur Sennim, et erat juxta Cedes.</ab>
        <ab xml:id="d1e371" n="12"> Nuntiatumque est Sisarae quod ascendisset Barac filius Abinoëm
          in montem Thabor :</ab>
        <ab xml:id="d1e374" n="13"> et congregavit nongentos falcatos currus, et omnem exercitum de
          Haroseth gentium ad torrentem Cison.</ab>
        <ab xml:id="d1e377" n="14"> Dixitque Debbora ad Barac : Surge, haec est enim dies, in qua
          tradidit Dominus Sisaram in manus tuas : en ipse ductor est tuus. Descendit itaque Barac
          de monte Thabor, et decem millia pugnatorum cum eo.</ab>
        <ab xml:id="d1e380" n="15"> Perterruitque Dominus Sisaram, et omnes currus ejus,
          universamque multitudinem in ore gladii ad conspectum Barac : in tantum, ut Sisara de
          curru desiliens, pedibus fugeret,</ab>
        <ab xml:id="d1e383" n="16"> et Barac persequeretur fugientes currus, et exercitum usque ad
          Haroseth gentium, et omnis hostium multitudo usque ad internecionem caderet.<pc
            ana="#pilcrow"/>
        </ab>
        <ab xml:id="d1e387" n="17"> Sisara autem fugiens pervenit ad tentorium Jahel uxoris Haber
          Cinaei. Erat enim pax inter Jabin regem Asor, et domum Haber Cinaei.</ab>
        <ab xml:id="d1e391" n="18"> Egressa igitur Jahel in occursum Sisarae, dixit ad eum : Intra
          ad me, domine mi : intra, ne timeas. Qui ingressus tabernaculum ejus, et opertus ab ea
          pallio,</ab>
        <ab xml:id="d1e394" n="19"> dixit ad eam : Da mihi, obsecro, paululum aquae, quia sitio
          valde. Quae aperuit utrem lactis, et dedit ei bibere, et operuit illum.</ab>
        <ab xml:id="d1e397" n="20"> Dixitque Sisara ad eam : Sta ante ostium tabernaculi : et cum
          venerit aliquis interrogans te, et dicens : Numquid hic est aliquis ? respondebis : Nullus
          est.</ab>
        <ab xml:id="d1e400" n="21"> Tulit itaque Jahel uxor Haber clavum tabernaculi, assumens
          pariter et malleum : et ingressa abscondite et cum silentio, posuit supra tempus capitis
          ejus clavum, percussumque malleo defixit in cerebrum usque ad terram : qui soporem morti
          consocians defecit, et mortuus est.</ab>
        <ab xml:id="d1e403" n="22"> Et ecce Barac sequens Sisaram veniebat : egressaque Jahel in
          occursum ejus, dixit ei : Veni, et ostendam tibi virum quem quaeris. Qui cum intrasset ad
          eam, vidit Sisaram jacentem mortuum, et clavum infixum in tempore ejus.</ab>
        <ab xml:id="d1e406" n="23"> Humiliavit ergo Deus in die illo Jabin regem Chanaan coram
          filiis Israël :</ab>
        <ab xml:id="d1e410" n="24"> qui crescebant quotidie, et forti manu opprimebant Jabin regem
          Chanaan, donec delerent eum.</ab>
      </div>
      <div xml:id="d1e414" type="chap" n="5">
        <ab xml:id="d1e416" n="1"> Cecineruntque Debbora et Barac filius Abinoëm in illo die,
          dicentes :</ab>
        <ab xml:id="d1e419" n="2"> [Qui sponte obtulistis de Israël animas vestras ad periculum,/
          benedicite Domino./</ab>
        <ab xml:id="d1e422" n="3"> Audite, reges ; auribus percipite, principes :/ ego sum, ego sum,
          quae Domino canam,/ psallam Domino Deo Israël./</ab>
        <ab xml:id="d1e425" n="4"> Domine, cum exires de Seir,/ et transires per regiones Edom,/
          terra mota est,/ caelique ac nubes distillaverunt aquis./</ab>
        <ab xml:id="d1e428" n="5"> Montes fluxerunt a facie Domini,/ et Sinai a facie Domini Dei
          Israël./</ab>
        <ab xml:id="d1e432" n="6"> In diebus Samgar filii Anath,/ in diebus Jahel quieverunt semitae
          :/ et qui ingrediebantur per eas,/ ambulaverunt per calles devios./</ab>
        <ab xml:id="d1e435" n="7"> Cessaverunt fortes in Israël, et quieverunt :/ donec surgeret
          Debbora,/ surgeret mater in Israël./</ab>
        <ab xml:id="d1e438" n="8"> Nova bella elegit Dominus,/ et portas hostium ipse subvertit :/
          clypeus et hasta si apparuerint/ in quadraginta millibus Israël.]<pc ana="#pilcrow"/>
        </ab>
        <ab xml:id="d1e442" n="9"> [Cor meum diligit principes Israël :/ qui propria voluntate
          obtulistis vos discrimini,/ benedicite Domino./</ab>
        <ab xml:id="d1e445" n="10"> Qui ascenditis super nitentes asinos,/ et sedetis in judicio,/
          et ambulatis in via,/ loquimini./</ab>
        <ab xml:id="d1e448" n="11"> Ubi collisi sunt currus,/ et hostium suffocatus est exercitus,/
          ibi narrentur justitiae Domini,/ et clementia in fortes Israël :/ tunc descendit populus
          Domini ad portas,/ et obtinuit principatum./</ab>
        <ab xml:id="d1e452" n="12"> Surge, surge Debbora ;/ surge, surge, et loquere canticum :/
          surge Barac, et apprehende captivos tuos, fili Abinoëm./</ab>
        <ab xml:id="d1e455" n="13"> Salvatae sunt reliquiae populi :/ Dominus in fortibus
          dimicavit./</ab>
        <ab xml:id="d1e458" n="14"> Ex Ephraim delevit eos in Amalec,/ et post eum ex Benjamin in
          populos tuos, o Amalec :/ de Machir principes descenderunt,/ et de Zabulon qui exercitum
          ducerent ad bellandum./</ab>
        <ab xml:id="d1e461" n="15"> Duces Issachar fuere cum Debbora,/ et Barac vestigia sunt
          secuti,/ qui quasi in praeceps ac barathrum se discrimini dedit :/ diviso contra se
          Ruben,/ magnanimorum reperta est contentio./</ab>
        <ab xml:id="d1e464" n="16"> Quare habitas inter duos terminos,/ ut audias sibilos gregum ?/
          diviso contra se Ruben,/ magnanimorum reperta est contentio./</ab>
        <ab xml:id="d1e467" n="17"> Galaad trans Jordanem quiescebat,/ et Dan vacabat navibus :/
          Aser habitabat in littore maris,/ et in portubus morabatur./</ab>
        <ab xml:id="d1e471" n="18"> Zabulon vero et Nephthali obtulerunt animas suas morti/ in
          regione Merome.]<pc ana="#pilcrow"/>
        </ab>
        <ab xml:id="d1e475" n="19"> [Venerunt reges et pugnaverunt :/ pugnaverunt reges Chanaan/ in
          Thanach juxta aquas Mageddo,/ et tamen nihil tulere praedantes./</ab>
        <ab xml:id="d1e478" n="20"> De caelo dimicatum est contra eos :/ stellae manentes in ordine
          et cursu suo,/ adversus Sisaram pugnaverunt./</ab>
        <ab xml:id="d1e481" n="21"> Torrens Cison traxit cadavera eorum,/ torrens Cadumim, torrens
          Cison :/ conculca, anima mea, robustos./</ab>
        <ab xml:id="d1e484" n="22"> Ungulae equorum ceciderunt, fugientibus impetu,/ et per praeceps
          ruentibus fortissimis hostium./</ab>
        <ab xml:id="d1e487" n="23"> Maledicite terrae Meroz, dixit angelus Domini :/ maledicite
          habitatoribus ejus,/ quia non venerunt ad auxilium Domini,/ in adjutorium fortissimorum
            ejus.]<pc ana="#pilcrow"/>
        </ab>
        <ab xml:id="d1e492" n="24"> [Benedicta inter mulieres Jahel uxor Haber Cinaei,/ et
          benedicatur in tabernaculo suo./</ab>
        <ab xml:id="d1e495" n="25"> Aquam petenti lac dedit,/ et in phiala principum obtulit
          butyrum./</ab>
        <ab xml:id="d1e498" n="26"> Sinistram manum misit ad clavum,/ et dexteram ad fabrorum
          malleos./ Percussitque Sisaram quaerens in capite vulneri locum,/ et tempus valide
          perforans :/</ab>
        <ab xml:id="d1e501" n="27"> inter pedes ejus ruit ; defecit, et mortuus est :/ volvebatur
          ante pedes ejus,/ et jacebat exanimis et miserabilis./</ab>
        <ab xml:id="d1e504" n="28"> Per fenestram respiciens, ululabat mater ejus :/ et de coenaculo
          loquebatur :/ Cur moratur regredi currus ejus ?/ quare tardaverunt pedes quadrigarum
          illius ?/</ab>
        <ab xml:id="d1e507" n="29"> Una sapientior ceteris uxoribus ejus,/ haec socrui verba
          respondit :/</ab>
        <ab xml:id="d1e511" n="30"> Forsitan nunc dividit spolia,/ et pulcherrima feminarum eligitur
          ei :/ vestes diversorum colorum Sisarae traduntur in praedam,/ et supellex varia ad
          ornanda colla congeritur./</ab>
        <ab xml:id="d1e514" n="31"> Sic pereant omnes inimici tui, Domine :/ qui autem diligunt te,
          sicut sol in ortu suo splendet, ita rutilent.]</ab>
        <ab xml:id="d1e517" n="32"> Quievitque terra per quadraginta annos.</ab>
      </div>
      <div xml:id="d1e522" type="chap" n="6">
        <ab xml:id="d1e524" n="1"> Fecerunt autem filii Israël malum in conspectu Domini : qui
          tradidit illos in manu Madian septem annis,</ab>
        <ab xml:id="d1e527" n="2"> et oppressi sunt valde ab eis. Feceruntque sibi antra et
          speluncas in montibus, et munitissima ad repugnandum loca.</ab>
        <ab xml:id="d1e530" n="3"> Cumque sevisset Israël, ascendebat Madian et Amalec, ceterique
          orientalium nationum :</ab>
        <ab xml:id="d1e533" n="4"> et apud eos figentes tentoria, sicut erant in herbis cuncta
          vastabant usque ad introitum Gazae : nihilque omnino ad vitam pertinens relinquebant in
          Israël, non oves, non boves, non asinos.</ab>
        <ab xml:id="d1e536" n="5"> Ipsi enim et universi greges eorum veniebant cum tabernaculis
          suis, et instar locustarum universa complebant, innumera multitudo hominum et camelorum,
          quidquid tetigerant devastantes.</ab>
        <ab xml:id="d1e540" n="6"> Humiliatusque est Israël valde in conspectu Madian.</ab>
        <ab xml:id="d1e543" n="7"> Et clamavit ad Dominum postulans auxilium contra Madianitas.</ab>
        <ab xml:id="d1e546" n="8"> Qui misit ad eos virum prophetam, et locutus est : Haec dicit
          Dominus Deus Israël : Ego vos feci conscendere de Aegypto, et eduxi vos de domo
          servitutis,</ab>
        <ab xml:id="d1e549" n="9"> et liberavi de manu Aegyptiorum, et omnium inimicorum qui
          affligebant vos : ejecique eos ad introitum vestrum, et tradidi vobis terram eorum.</ab>
        <ab xml:id="d1e552" n="10"> Et dixi : Ego Dominus Deus vester : ne timeatis deos
          Amorrhaeorum, in quorum terra habitatis. Et noluistis audire vocem meam.<pc ana="#pilcrow"
          />
        </ab>
        <ab xml:id="d1e556" n="11"> Venit autem angelus Domini, et sedit sub quercu, quae erat in
          Ephra, et pertinebat ad Joas patrem familiae Ezri. Cumque Gedeon filius ejus excuteret
          atque purgaret frumenta in torculari, ut fugeret Madian,</ab>
        <ab xml:id="d1e560" n="12"> apparuit ei angelus Domini, et ait : Dominus tecum, virorum
          fortissime.</ab>
        <ab xml:id="d1e563" n="13"> Dixitque ei Gedeon : Obsecro, mi domine, si Dominus nobiscum
          est, cur apprehenderunt nos haec omnia ? ubi sunt mirabilia ejus, quae narraverunt patres
          nostri, atque dixerunt : De Aegypto eduxit nos Dominus ? nunc autem dereliquit nos
          Dominus, et tradidit in manu Madian.</ab>
        <ab xml:id="d1e566" n="14"> Respexitque ad eum Dominus, et ait : Vade in hac fortitudine
          tua, et liberabis Israël de manu Madian : scito quod miserim te.</ab>
        <ab xml:id="d1e569" n="15"> Qui respondens ait : Obsecro, mi domine, in quo liberabo Israël
          ? ecce familia mea infima est in Manasse, et ego minimus in domo patris mei.</ab>
        <ab xml:id="d1e572" n="16"> Dixitque ei Dominus : Ego ero tecum : et percuties Madian quasi
          unum virum.</ab>
        <ab xml:id="d1e575" n="17"> Et ille : Si inveni, inquit, gratiam coram te, da mihi signum
          quod tu sis qui loqueris ad me :</ab>
        <ab xml:id="d1e579" n="18"> nec recedas hinc, donec revertar ad te, portans sacrificium, et
          offerens tibi. Qui respondit : Ego praestolabor adventum tuum.</ab>
        <ab xml:id="d1e582" n="19"> Ingressus est itaque Gedeon, et coxit haedum, et de farinae
          modio azymos panes : carnesque ponens in canistro, et jus carnium mittens in ollam, tulit
          omnia sub quercu, et obtulit ei.</ab>
        <ab xml:id="d1e585" n="20"> Cui dixit angelus Domini : Tolle carnes et azymos panes, et pone
          supra petram illam, et jus desuper funde. Cumque fecisset ita,</ab>
        <ab xml:id="d1e588" n="21"> extendit angelus Domini summitatem virgae, quam tenebat in manu,
          et tetigit carnes et panes azymos : ascenditque ignis de petra, et carnes azymosque panes
          consumpsit : angelus autem Domini evanuit ex oculis ejus.<pc ana="#pilcrow"/>
        </ab>
        <ab xml:id="d1e592" n="22"> Vidensque Gedeon quod esset angelus Domini, ait : Heu mi Domine
          Deus : quia vidi angelum Domini facie ad faciem.</ab>
        <ab xml:id="d1e595" n="23"> Dixitque ei Dominus : Pax tecum : ne timeas, non morieris.</ab>
        <ab xml:id="d1e599" n="24"> Aedificavit ergo ibi Gedeon altare Domino, vocavitque illud,
          Domini pax, usque in praesentem diem. Cumque adhuc esset in Ephra, quae est familiae
          Ezri,</ab>
        <ab xml:id="d1e602" n="25"> nocte illa dixit Dominus ad eum : Tolle taurum patris tui, et
          alterum taurum annorum septem, destruesque aram Baal, quae est patris tui, et nemus, quod
          circa aram est, succide.</ab>
        <ab xml:id="d1e605" n="26"> Et aedificabis altare Domino Deo tuo in summitate petrae hujus,
          super quam ante sacrificium posuisti : tollesque taurum secundum, et offeres holocaustum
          super struem lignorum, quae de nemore succideris.</ab>
        <ab xml:id="d1e608" n="27"> Assumptis ergo Gedeon decem viris de servis suis, fecit sicut
          praeceperat ei Dominus. Timens autem domum patris sui, et homines illius civitatis, per
          diem noluit id facere, sed omnia nocte complevit.</ab>
        <ab xml:id="d1e611" n="28"> Cumque surrexissent viri oppidi ejus mane, viderunt destructam
          aram Baal, lucumque succisum, et taurum alterum impositum super altare, quod tunc
          aedificatum erat.</ab>
        <ab xml:id="d1e614" n="29"> Dixeruntque ad invicem : Quis hoc fecit ? Cumque perquirerent
          auctorem facti, dictum est : Gedeon filius Joas fecit haec omnia.</ab>
        <ab xml:id="d1e618" n="30"> Et dixerunt ad Joas : Produc filium tuum huc, ut moriatur : quia
          destruxit aram Baal, et succidit nemus.</ab>
        <ab xml:id="d1e621" n="31"> Quibus ille respondit : Numquid ultores estis Baal, ut pugnetis
          pro eo ? qui adversarius est ejus, moriatur antequam lux crastina veniat : si deus est,
          vindicet se de eo, qui suffodit aram ejus.</ab>
        <ab xml:id="d1e624" n="32"> Ex illo die vocatus est Gedeon Jerobaal, eo quod dixisset Joas :
          Ulciscatur se de eo Baal, qui suffodit aram ejus.<pc ana="#pilcrow"/>
        </ab>
        <ab xml:id="d1e628" n="33"> Igitur omnis Madian, et Amalec, et orientales populi, congregati
          sunt simul : et transeuntes Jordanem, castrametati sunt in valle Jezraël.</ab>
        <ab xml:id="d1e631" n="34"> Spiritus autem Domini induit Gedeon, qui clangens buccina
          convocavit domum Abiezer, ut sequeretur se.</ab>
        <ab xml:id="d1e634" n="35"> Misitque nuntios in universum Manassen, qui et ipse secutus est
          eum : et alios nuntios in Aser et Zabulon et Nephthali, qui occurrerunt ei.</ab>
        <ab xml:id="d1e638" n="36"> Dixitque Gedeon ad Deum : Si salvum facis per manum meam Israël,
          sicut locutus es,</ab>
        <ab xml:id="d1e641" n="37"> ponam hoc vellus lanae in area : si ros in solo vellere fuerit,
          et in omni terra siccitas, sciam quod per manum meam, sicut locutus es, liberabis
          Israël.</ab>
        <ab xml:id="d1e644" n="38"> Factumque est ita. Et de nocte consurgens expresso vellere,
          concham rore implevit.</ab>
        <ab xml:id="d1e647" n="39"> Dixitque rursus ad Deum : Ne irascatur furor tuus contra me si
          adhuc semel tentavero, signum quaerens in vellere. Oro ut solum vellus siccum sit, et
          omnis terra rore madens.</ab>
        <ab xml:id="d1e650" n="40"> Fecitque Deus nocte illa ut postulaverat : et fuit siccitas in
          solo vellere, et ros in omni terra.</ab>
      </div>
      <div xml:id="d1e654" type="chap" n="7">
        <ab xml:id="d1e656" n="1"> Igitur Jerobaal qui et Gedeon, de nocte consurgens, et omnis
          populus cum eo, venit ad fontem qui vocatur Harad. Erant autem castra Madian in valle ad
          septentrionalem plagam collis excelsi.</ab>
        <ab xml:id="d1e659" n="2"> Dixitque Dominus ad Gedeon : Multus tecum est populus, nec
          tradetur Madian in manus ejus : ne glorietur contra me Israël, et dicat : Meis viribus
          liberatus sum.</ab>
        <ab xml:id="d1e662" n="3"> Loquere ad populum, et cunctis audientibus praedica : Qui
          formidolosus et timidus est, revertatur. Recesseruntque de monte Galaad, et reversi sunt
          de populo viginti duo millia virorum, et tantum decem millia remanserunt.</ab>
        <ab xml:id="d1e665" n="4"> Dixitque Dominus ad Gedeon : Adhuc populus multus est : duc eos
          ad aquas et ibi probabo illos : et de quo dixero tibi ut tecum vadat, ipse pergat ; quem
          ire prohibuero, revertatur.</ab>
        <ab xml:id="d1e668" n="5"> Cumque descendisset populus ad aquas, dixit Dominus ad Gedeon :
          Qui lingua lambuerint aquas, sicut solent canes lambere, separabis eos seorsum : qui autem
          curvatis genibus biberint, in altera parte erunt.</ab>
        <ab xml:id="d1e672" n="6"> Fuit itaque numerus eorum qui manu ad os projiciente lambuerunt
          aquas, trecenti viri : omnis autem reliqua multitudo flexo poplite biberat.</ab>
        <ab xml:id="d1e675" n="7"> Et ait Dominus ad Gedeon : In trecentis viris qui lambuerunt
          aquas, liberabo vos, et tradam in manu tua Madian : omnis autem reliqua multitudo
          revertatur in locum suum.</ab>
        <ab xml:id="d1e678" n="8"> Sumptis itaque pro numero cibariis et tubis, omnem reliquam
          multitudinem abire praecepit ad tabernacula sua : et ipse cum trecentis viris se certamini
          dedit. Castra autem Madian erant subter in valle.<pc ana="#pilcrow"/>
        </ab>
        <ab xml:id="d1e682" n="9"> Eadem nocte dixit Dominus ad eum : Surge, et descende in castra :
          quia tradidi eos in manu tua.</ab>
        <ab xml:id="d1e685" n="10"> Sin autem solus ire formidas, descendat tecum Phara puer
          tuus.</ab>
        <ab xml:id="d1e688" n="11"> Et cum audieris quid loquantur, tunc confortabuntur manus tuae,
          et securior ad hostium castra descendes. Descendit ergo ipse et Phara puer ejus in partem
          castrorum, ubi erant armatorum vigiliae.</ab>
        <ab xml:id="d1e692" n="12"> Madian autem et Amalec, et omnes orientales populi, fusi
          jacebant in valle, ut locustarum multitudo : cameli quoque innumerabiles erant, sicut
          arena quae jacet in littore maris.</ab>
        <ab xml:id="d1e695" n="13"> Cumque venisset Gedeon, narrabat aliquis somnium proximo suo :
          et in hunc modum referebat quod viderat : Vidi somnium, et videbatur mihi quasi
          subcinericius panis ex hordeo volvi, et in castra Madian descendere : cumque pervenisset
          ad tabernaculum, percussit illud, atque subvertit, et terrae funditus coaequavit.</ab>
        <ab xml:id="d1e698" n="14"> Respondit is, cui loquebatur : Non est hoc aliud, nisi gladius
          Gedeonis filii Joas viri Israëlitae : tradidit enim Dominus in manus ejus Madian, et omnia
          castra ejus.</ab>
        <ab xml:id="d1e701" n="15"> Cumque audisset Gedeon somnium, et interpretationem ejus,
          adoravit : et reversus est ad castra Israël, et ait : Surgite, tradidit enim Dominus in
          manus nostras castra Madian.</ab>
        <ab xml:id="d1e704" n="16"> Divisitque trecentos viros in tres partes, et dedit tubas in
          manibus eorum, lagenasque vacuas, ac lampades in medio lagenarum.</ab>
        <ab xml:id="d1e707" n="17"> Et dixit ad eos : Quod me facere videritis, hoc facite :
          ingrediar partem castrorum, et quod fecero, sectamini.</ab>
        <ab xml:id="d1e711" n="18"> Quando personuerit tuba in manu mea, vos quoque per castrorum
          circuitum clangite, et conclamate : Domino et Gedeoni.<pc ana="#pilcrow"/>
        </ab>
        <ab xml:id="d1e715" n="19"> Ingressusque est Gedeon, et trecenti viri qui erant cum eo, in
          partem castrorum, incipientibus vigiliis noctis mediae : et custodibus suscitatis,
          coeperunt buccinis clangere, et complodere inter se lagenas.</ab>
        <ab xml:id="d1e718" n="20"> Cumque per gyrum castrorum in tribus personarent locis, et
          hydrias confregissent, tenuerunt sinistris manibus lampades, et dextris sonantes tubas,
          clamaveruntque : Gladius Domini et Gedeonis :</ab>
        <ab xml:id="d1e721" n="21"> stantes singuli in loco suo per circuitum castrorum hostilium.
          Omnia itaque castra turbata sunt, et vociferantes ululantesque fugerunt :</ab>
        <ab xml:id="d1e724" n="22"> et nihilominus insistebant trecenti viri buccinis personantes.
          Immisitque Dominus gladium omnibus castris, et mutua se caede truncabant,</ab>
        <ab xml:id="d1e727" n="23"> fugientes usque ad Bethsetta, et crepidinem Abelmehula in
          Tebbath. Conclamantes autem viri Israël de Nephthali, et Aser, et omni Manasse,
          persequebantur Madian.</ab>
        <ab xml:id="d1e731" n="24"> Misitque Gedeon nuntios in omnem montem Ephraim, dicens :
          Descendite in occursum Madian, et occupate aquas usque Bethbera atque Jordanem.
          Clamavitque omnis Ephraim, et praeoccupavit aquas atque Jordanem usque Bethbera.</ab>
        <ab xml:id="d1e734" n="25"> Apprehensosque duos viros Madian, Oreb et Zeb, interfecit Oreb
          in petra Oreb, Zeb vero in torculari Zeb. Et persecuti sunt Madian, capita Oreb et Zeb
          portantes ad Gedeon trans fluenta Jordanis.</ab>
      </div>
      <div xml:id="d1e738" type="chap" n="8">
        <ab xml:id="d1e740" n="1"> Dixeruntque ad eum viri Ephraim : Quid est hoc quod facere
          voluisti, ut nos non vocares, cum ad pugnam pergeres contra Madian ? jurgantes fortiter,
          et prope vim inferentes.</ab>
        <ab xml:id="d1e743" n="2"> Quibus ille respondit : Quod enim tale facere potui, quale vos
          fecistis ? nonne melior est racemus Ephraim, vindemiis Abiezer ?</ab>
        <ab xml:id="d1e746" n="3"> In manus vestras Dominus tradidit principes Madian, Oreb et Zeb :
          quid tale facere potui, quale vos fecistis ? Quod cum locutus esset, requievit spiritus
          eorum, quo tumebant contra eum.<pc ana="#pilcrow"/>
        </ab>
        <ab xml:id="d1e750" n="4"> Cumque venisset Gedeon ad Jordanem, transivit eum cum trecentis
          viris, qui secum erant : et prae lassitudine, fugientes persequi non poterant.</ab>
        <ab xml:id="d1e753" n="5"> Dixitque ad viros Soccoth : Date, obsecro, panes populo qui mecum
          est, quia valde defecerunt : ut possimus persequi Zebee et Salmana reges Madian.</ab>
        <ab xml:id="d1e757" n="6"> Responderunt principes Soccoth : Forsitan palmae manuum Zebee et
          Salmana in manu tua sunt, et idcirco postulas ut demus exercitui tuo panes.</ab>
        <ab xml:id="d1e760" n="7"> Quibus ille ait : Cum ergo tradiderit Dominus Zebee et Salmana in
          manus meas, conteram carnes vestras cum spinis tribulisque deserti.</ab>
        <ab xml:id="d1e763" n="8"> Et inde conscendens, venit in Phanuel : locutusque est ad viros
          loci illius similia. Cui et illi responderunt, sicut responderant viri Soccoth.</ab>
        <ab xml:id="d1e766" n="9"> Dixit itaque et eis : Cum reversus fuero victor in pace, destruam
          turrim hanc.<pc ana="#pilcrow"/>
        </ab>
        <ab xml:id="d1e770" n="10"> Zebee autem et Salmana requiescebant cum omni exercitu suo.
          Quindecim enim millia viri remanserant ex omnibus turmis orientalium populorum, caesis
          centum viginti millibus bellatorum educentium gladium.</ab>
        <ab xml:id="d1e773" n="11"> Ascendensque Gedeon per viam eorum, qui in tabernaculis
          morabantur, ad orientalem partem Nobe et Jegbaa, percussit castra hostium, qui securi
          erant, et nihil adversi suspicabantur.</ab>
        <ab xml:id="d1e777" n="12"> Fugeruntque Zebee et Salmana, quos persequens Gedeon
          comprehendit, turbato omni exercitu eorum.</ab>
        <ab xml:id="d1e780" n="13"> Revertensque de bello ante solis ortum,</ab>
        <ab xml:id="d1e783" n="14"> apprehendit puerum de viris Soccoth : interrogavitque eum nomina
          principum et seniorum Soccoth, et descripsit septuaginta septem viros.</ab>
        <ab xml:id="d1e786" n="15"> Venitque ad Soccoth, et dixit eis : En Zebee et Salmana, super
          quibus exprobrastis mihi, dicentes : Forsitan manus Zebee et Salmana in manibus tuis sunt,
          et idcirco postulas ut demus viris, qui lassi sunt et defecerunt, panes.</ab>
        <ab xml:id="d1e789" n="16"> Tulit ergo seniores civitatis et spinas deserti ac tribulos, et
          contrivit cum eis atque comminuit viros Soccoth.</ab>
        <ab xml:id="d1e792" n="17"> Turrim quoque Phanuel subvertit, occisis habitatoribus
          civitatis.</ab>
        <ab xml:id="d1e796" n="18"> Dixitque ad Zebee et Salmana : Quales fuerunt viri, quos
          occidistis in Thabor ? Qui responderunt : Similes tui, et unus ex eis quasi filius
          regis.</ab>
        <ab xml:id="d1e799" n="19"> Quibus ille respondit : Fratres mei fuerunt, filii matris meae.
          Vivit Dominus, quia si servassetis eos, non vos occiderem.</ab>
        <ab xml:id="d1e802" n="20"> Dixitque Jether primogenito suo : Surge, et interfice eos. Qui
          non eduxit gladium : timebat enim, quia adhuc puer erat.</ab>
        <ab xml:id="d1e805" n="21"> Dixeruntque Zebee et Salmana : Tu surge, et irrue in nos : quia
          juxta aetatem robur est hominis. Surrexit Gedeon, et interfecit Zebee et Salmana : et
          tulit ornamenta ac bullas quibus colla regalium camelorum decorari solent.<pc
            ana="#pilcrow"/>
        </ab>
        <ab xml:id="d1e809" n="22"> Dixeruntque omnes viri Israël ad Gedeon : Dominare nostri tu, et
          filius tuus, et filius filii tui : quia liberasti nos de manu Madian.</ab>
        <ab xml:id="d1e812" n="23"> Quibus ille ait : Non dominabor vestri, nec dominabitur in vos
          filius meus, sed dominabitur vobis Dominus.</ab>
        <ab xml:id="d1e816" n="24"> Dixitque ad eos : Unam petitionem postulo a vobis : date mihi
          inaures ex praeda vestra. Inaures enim aureas Ismaëlitae habere consueverant.</ab>
        <ab xml:id="d1e819" n="25"> Qui responderunt : Libentissime dabimus. Expandentesque super
          terram pallium, projecerunt in eo inaures de praeda :</ab>
        <ab xml:id="d1e822" n="26"> et fuit pondus postulatarum inaurium, mille septingenti auri
          sicli, absque ornamentis, et monilibus, et veste purpurea, quibus reges Madian uti soliti
          erant, et praeter torques aureas camelorum.</ab>
        <ab xml:id="d1e825" n="27"> Fecitque ex eo Gedeon ephod, et posuit illud in civitate sua
          Ephra. Fornicatusque est omnis Israël in eo, et factum est Gedeoni et omni domui ejus in
          ruinam.</ab>
        <ab xml:id="d1e828" n="28"> Humiliatus est autem Madian coram filiis Israël, nec potuerunt
          ultra cervices elevare : sed quievit terra per quadraginta annos, quibus Gedeon
            praefuit.<pc ana="#pilcrow"/>
        </ab>
        <ab xml:id="d1e832" n="29"> Abiit itaque Jerobaal filius Joas, et habitavit in domo sua
          :</ab>
        <ab xml:id="d1e836" n="30"> habuitque septuaginta filios, qui egressi sunt de femore ejus :
          eo quod plures haberet uxores.</ab>
        <ab xml:id="d1e839" n="31"> Concubina autem illius, quam habebat in Sichem, genuit ei filium
          nomine Abimelech.</ab>
        <ab xml:id="d1e842" n="32"> Mortuusque est Gedeon filius Joas in senectute bona, et sepultus
          est in sepulchro Joas patris sui in Ephra de familia Ezri.</ab>
        <ab xml:id="d1e845" n="33"> Postquam autem mortuus est Gedeon, aversi sunt filii Israël, et
          fornicati sunt cum Baalim. Percusseruntque cum Baal foedus, ut esset eis in deum :</ab>
        <ab xml:id="d1e848" n="34"> nec recordati sunt Domini Dei sui, qui eruit eos de manibus
          inimicorum suorum omnium per circuitum :</ab>
        <ab xml:id="d1e851" n="35"> nec fecerunt misericordiam cum domo Jerobaal Gedeon, juxta omnia
          bona quae fecerat Israëli.</ab>
      </div>
      <div xml:id="d1e855" type="chap" n="9">
        <ab xml:id="d1e857" n="1"> Abiit autem Abimelech filius Jerobaal in Sichem ad fratres matris
          suae, et locutus est ad eos, et ad omnem cognationem domus patris matris suae, dicens
          :</ab>
        <ab xml:id="d1e860" n="2"> Loquimini ad omnes viros Sichem : Quid vobis est melius, ut
          dominentur vestri septuaginta viri omnes filii Jerobaal, an ut dominetur unus vir ?
          simulque considerate quod os vestrum et caro vestra sum.</ab>
        <ab xml:id="d1e863" n="3"> Locutique sunt fratres matris ejus de eo ad omnes viros Sichem
          universos sermones istos, et inclinaverunt cor eorum post Abimelech, dicentes : Frater
          noster est.</ab>
        <ab xml:id="d1e866" n="4"> Dederuntque illi septuaginta pondo argenti de fano Baalberit. Qui
          conduxit sibi ex eo viros inopes et vagos, secutique sunt eum.</ab>
        <ab xml:id="d1e869" n="5"> Et venit in domum patris sui in Ephra, et occidit fratres suos
          filios Jerobaal, septuaginta viros super lapidem unum : remansitque Joatham filius
          Jerobaal minimus, et absconditus est.<pc ana="#pilcrow"/>
        </ab>
        <ab xml:id="d1e874" n="6"> Congregati sunt autem omnes viri Sichem, et universae familiae
          urbis Mello : abieruntque et constituerunt regem Abimelech, juxta quercum quae stabat in
          Sichem.</ab>
        <ab xml:id="d1e877" n="7"> Quod cum nuntiatum esset Joatham, ivit, et stetit in vertice
          montis Garizim : elevataque voce, clamavit, et dixit : Audite me, viri Sichem ; ita audiat
          vos Deus.</ab>
        <ab xml:id="d1e880" n="8"> Ierunt ligna, ut ungerent super se regem : dixeruntque olivae :
          Impera nobis.</ab>
        <ab xml:id="d1e883" n="9"> Quae respondit : Numquid possum deserere pinguedinem meam, qua et
          dii utuntur et homines, et venire ut inter ligna promovear ?</ab>
        <ab xml:id="d1e886" n="10"> Dixeruntque ligna ad arborem ficum : Veni, et super nos regnum
          accipe.</ab>
        <ab xml:id="d1e889" n="11"> Quae respondit eis : Numquid possum deserere dulcedinem meam,
          fructusque suavissimos, et ire ut inter cetera ligna promovear ?</ab>
        <ab xml:id="d1e893" n="12"> Locutaque sunt ligna ad vitem : Veni, et impera nobis.</ab>
        <ab xml:id="d1e896" n="13"> Quae respondit eis : Numquid possum deserere vinum meum, quod
          laetificat Deum et homines, et inter ligna cetera promoveri ?</ab>
        <ab xml:id="d1e899" n="14"> Dixeruntque omnia ligna ad rhamnum : Veni, et impera super
          nos.</ab>
        <ab xml:id="d1e902" n="15"> Quae respondit eis : Si vere me regem vobis constituitis,
          venite, et sub umbra mea requiescite : si autem non vultis, egrediatur ignis de rhamno, et
          devoret cedros Libani.</ab>
        <ab xml:id="d1e905" n="16"> Nunc igitur, si recte et absque peccato constituistis super vos
          regem Abimelech, et bene egistis cum Jerobaal, et cum domo ejus, et reddidistis vicem
          beneficiis ejus, qui pugnavit pro vobis,</ab>
        <ab xml:id="d1e908" n="17"> et animam suam dedit periculis, ut erueret vos de manu
          Madian,</ab>
        <ab xml:id="d1e912" n="18"> qui nunc surrexistis contra domum patris mei, et interfecistis
          filios ejus septuaginta viros super unum lapidem, et constituistis regem Abimelech filium
          ancillae ejus super habitatores Sichem, eo quod frater vester sit :</ab>
        <ab xml:id="d1e915" n="19"> si ergo recte et absque vitio egistis cum Jerobaal et domo ejus,
          hodie laetamini in Abimelech, et ille laetetur in vobis.</ab>
        <ab xml:id="d1e918" n="20"> Sin autem perverse : egrediatur ignis ex eo, et consumat
          habitatores Sichem, et oppidum Mello : egrediaturque ignis de viris Sichem, et de oppido
          Mello, et devoret Abimelech.</ab>
        <ab xml:id="d1e921" n="21"> Quae cum dixisset, fugit, et abiit in Bera : habitavitque ibi ob
          metum Abimelech fratris sui.<pc ana="#pilcrow"/>
        </ab>
        <ab xml:id="d1e925" n="22"> Regnavit itaque Abimelech super Israël tribus annis.</ab>
        <ab xml:id="d1e928" n="23"> Misitque Dominus spiritum pessimum inter Abimelech et
          habitatores Sichem : qui coeperunt eum detestari,</ab>
        <ab xml:id="d1e932" n="24"> et scelus interfectionis septuaginta filiorum Jerobaal, et
          effusionem sanguinis eorum conferre in Abimelech fratrem suum, et in ceteros Sichimorum
          principes, qui eum adjuverant.</ab>
        <ab xml:id="d1e935" n="25"> Posueruntque insidias adversus eum in summitate montium : et dum
          illius praestolabantur adventum, exercebant latrocinia, agentes praedas de praetereuntibus
          : nuntiatumque est Abimelech.</ab>
        <ab xml:id="d1e938" n="26"> Venit autem Gaal filius Obed cum fratribus suis, et transivit in
          Sichimam. Ad cujus adventum erecti habitatores Sichem,</ab>
        <ab xml:id="d1e941" n="27"> egressi sunt in agros, vastantes vineas, uvasque calcantes : et
          factis cantantium choris, ingressi sunt fanum dei sui, et inter epulas et pocula
          maledicebant Abimelech,</ab>
        <ab xml:id="d1e944" n="28"> clamante Gaal filio Obed : Quis est Abimelech, et quae est
          Sichem, ut serviamus ei ? numquid non est filius Jerobaal, et constituit principem Zebul
          servum suum super viros Emor patris Sichem ? cur ergo serviemus ei ?</ab>
        <ab xml:id="d1e947" n="29"> utinam daret aliquis populum istum sub manu mea, ut auferrem de
          medio Abimelech. Dictumque est Abimelech : Congrega exercitus multitudinem, et veni.</ab>
        <ab xml:id="d1e951" n="30"> Zebul enim princeps civitatis, auditis sermonibus Gaal filii
          Obed, iratus est valde,</ab>
        <ab xml:id="d1e954" n="31"> et misit clam ad Abimelech nuntios, dicens : Ecce Gaal filius
          Obed venit in Sichimam cum fratribus suis, et oppugnat adversum te civitatem.</ab>
        <ab xml:id="d1e957" n="32"> Surge itaque nocte cum populo qui tecum est, et latita in agro
          :</ab>
        <ab xml:id="d1e960" n="33"> et primo mane, oriente sole, irrue super civitatem. Illo autem
          egrediente adversum te cum populo suo, fac ei quod potueris.<pc ana="#pilcrow"/>
        </ab>
        <ab xml:id="d1e964" n="34"> Surrexit itaque Abimelech cum omni exercitu suo nocte, et
          tetendit insidias juxta Sichimam in quatuor locis.</ab>
        <ab xml:id="d1e967" n="35"> Egressusque est Gaal filius Obed, et stetit in introitu portae
          civitatis. Surrexit autem Abimelech, et omnis exercitus cum eo, de insidiarum loco.</ab>
        <ab xml:id="d1e971" n="36"> Cumque vidisset populum Gaal, dixit ad Zebul : Ecce de montibus
          multitudo descendit. Cui ille respondit : Umbras montium vides quasi capita hominum, et
          hoc errore deciperis.</ab>
        <ab xml:id="d1e974" n="37"> Rursumque Gaal ait : Ecce populus de umbilico terrae descendit,
          et unus cuneus venit per viam quae respicit quercum.</ab>
        <ab xml:id="d1e977" n="38"> Cui dixit Zebul : Ubi est nunc os tuum, quo loquebaris : Quis
          est Abimelech ut serviamus ei ? nonne hic populus est, quem despiciebas ? egredere, et
          pugna contra eum.</ab>
        <ab xml:id="d1e980" n="39"> Abiit ergo Gaal, spectante Sichimorum populo, et pugnavit contra
          Abimelech,</ab>
        <ab xml:id="d1e983" n="40"> qui persecutus est eum fugientem, et in urbem compulit :
          cecideruntque ex parte ejus plurimi, usque ad portam civitatis.</ab>
        <ab xml:id="d1e986" n="41"> Et Abimelech sedit in Ruma : Zebul autem Gaal et socios ejus
          expulit de urbe, nec in ea passus est commorari.</ab>
        <ab xml:id="d1e990" n="42"> Sequenti ergo die, egressus est populus in campum. Quod cum
          nuntiatum esset Abimelech,</ab>
        <ab xml:id="d1e993" n="43"> tulit exercitum suum, et divisit in tres turmas, tendens
          insidias in agris. Vidensque quod egrederetur populus de civitate, surrexit, et irruit in
          eos</ab>
        <ab xml:id="d1e996" n="44"> cum cuneo suo, oppugnans et obsidens civitatem : duae autem
          turmae palantes per campum adversarios persequebantur.</ab>
        <ab xml:id="d1e999" n="45"> Porro Abimelech omni die illo oppugnabat urbem : quam cepit,
          interfectis habitatoribus ejus, ipsaque destructa, ita ut sal in ea dispergeret.<pc
            ana="#pilcrow"/>
        </ab>
        <ab xml:id="d1e1003" n="46"> Quod cum audissent qui habitabant in turre Sichimorum, ingressi
          sunt fanum dei sui Berith, ubi foedus cum eo pepigerant, et ex eo locus nomen acceperat :
          qui erat munitus valde.</ab>
        <ab xml:id="d1e1006" n="47"> Abimelech quoque audiens viros turris Sichimorum pariter
          conglobatos,</ab>
        <ab xml:id="d1e1010" n="48"> ascendit in montem Selmon cum omni populo suo : et arrepta
          securi, praecidit arboris ramum, impositumque ferens humero, dixit ad socios : Quod me
          videtis facere, cito facite.</ab>
        <ab xml:id="d1e1013" n="49"> Igitur certatim ramos de arboribus praecidentes, sequebantur
          ducem. Qui circumdantes praesidium, succenderunt : atque ita factum est, ut fumo et igne
          mille homines necarentur, viri pariter et mulieres, habitatorum turris Sichem.<pc
            ana="#pilcrow"/>
        </ab>
        <ab xml:id="d1e1017" n="50"> Abimelech autem inde proficiscens venit ad oppidum Thebes, quod
          circumdans obsidebat exercitu.</ab>
        <ab xml:id="d1e1020" n="51"> Erat autem turris excelsa in media civitate, ad quam
          confugerant simul viri ac mulieres, et omnes principes civitatis, clausa firmissime janua,
          et super turris tectum stantes per propugnacula.</ab>
        <ab xml:id="d1e1023" n="52"> Accedensque Abimelech juxta turrim, pugnabat fortiter : et
          appropinquans ostio, ignem supponere nitebatur :</ab>
        <ab xml:id="d1e1026" n="53"> et ecce una mulier fragmen molae desuper jaciens, illisit
          capiti Abimelech, et confregit cerebrum ejus.</ab>
        <ab xml:id="d1e1030" n="54"> Qui vocavit cito armigerum suum, et ait ad eum : Evagina
          gladium tuum, et percute me, ne forte dicatur quod a femina interfectus sim. Qui jussa
          perficiens, interfecit eum.</ab>
        <ab xml:id="d1e1033" n="55"> Illoque mortuo, omnes qui cum eo erant de Israël, reversi sunt
          in sedes suas :</ab>
        <ab xml:id="d1e1036" n="56"> et reddidit Deus malum quod fecerat Abimelech contra patrem
          suum, interfectis septuaginta fratribus suis.</ab>
        <ab xml:id="d1e1039" n="57"> Sichimitis quoque quod operati erant, retributum est, et venit
          super eos maledictio Joatham filii Jerobaal.</ab>
      </div>
      <div xml:id="d1e1043" type="chap" n="10">
        <ab xml:id="d1e1045" n="1"> Post Abimelech surrexit dux in Israël Thola filius Phua patrui
          Abimelech, vir de Issachar, qui habitavit in Samir montis Ephraim :</ab>
        <ab xml:id="d1e1048" n="2"> et judicavit Israëlem viginti et tribus annis, mortuusque est,
          ac sepultus in Samir.</ab>
        <ab xml:id="d1e1051" n="3"> Huic successit Jair Galaadites, qui judicavit Israël per viginti
          et duos annos,</ab>
        <ab xml:id="d1e1054" n="4"> habens triginta filios sedentes super triginta pullos asinarum,
          et principes triginta civitatum, quae ex nomine ejus sunt appellatae Havoth Jair, id est,
          oppida Jair, usque in praesentem diem, in terra Galaad.</ab>
        <ab xml:id="d1e1057" n="5"> Mortuusque est Jair, ac sepultus in loco cui est vocabulum
            Camon.<pc ana="#pilcrow"/>
        </ab>
        <ab xml:id="d1e1062" n="6"> Filii autem Israël peccatis veteribus jungentes nova, fecerunt
          malum in conspectu Domini, et servierunt idolis, Baalim et Astaroth, et diis Syriae ac
          Sidonis et Moab et filiorum Ammon et Philisthiim : dimiseruntque Dominum, et non coluerunt
          eum.</ab>
        <ab xml:id="d1e1065" n="7"> Contra quos Dominus iratus, tradidit eos in manus Philisthiim et
          filiorum Ammon.</ab>
        <ab xml:id="d1e1068" n="8"> Afflictique sunt, et vehementer oppressi per annos decem et
          octo, omnes qui habitabant trans Jordanem in terra Amorrhaei, qui est in Galaad :</ab>
        <ab xml:id="d1e1071" n="9"> in tantum ut filii Ammon, Jordane transmisso, vastarent Judam et
          Benjamin et Ephraim : afflictusque est Israël nimis.</ab>
        <ab xml:id="d1e1074" n="10"> Et clamantes ad Dominum, dixerunt : Peccavimus tibi, quia
          dereliquimus Dominum Deum nostrum, et servivimus Baalim.</ab>
        <ab xml:id="d1e1077" n="11"> Quibus locutus est Dominus : Numquid non Aegyptii et Amorrhaei,
          filiique Ammon et Philisthiim,</ab>
        <ab xml:id="d1e1081" n="12"> Sidonii quoque et Amalec et Chanaan oppresserunt vos, et
          clamastis ad me, et erui vos de manu eorum ?</ab>
        <ab xml:id="d1e1084" n="13"> Et tamen reliquistis me, et coluistis deos alienos : idcirco
          non addam ut ultra vos liberem :</ab>
        <ab xml:id="d1e1087" n="14"> ite, et invocate deos quos elegistis : ipsi vos liberent in
          tempore angustiae.</ab>
        <ab xml:id="d1e1090" n="15"> Dixeruntque filii Israël ad Dominum : Peccavimus, redde tu
          nobis quidquid tibi placet : tantum nunc libera nos.</ab>
        <ab xml:id="d1e1093" n="16"> Quae dicentes, omnia de finibus suis alienorum deorum idola
          projecerunt, et servierunt Domino Deo : qui doluit super miseriis eorum.</ab>
        <ab xml:id="d1e1096" n="17"> Itaque filii Ammon conclamantes in Galaad fixere tentoria,
          contra quos congregati filii Israël in Maspha castrametati sunt.</ab>
        <ab xml:id="d1e1100" n="18"> Dixeruntque principes Galaad singuli ad proximos suos : Qui
          primus ex nobis contra filios Ammon coeperit dimicare, erit dux populi Galaad.</ab>
      </div>
      <div xml:id="d1e1104" type="chap" n="11">
        <ab xml:id="d1e1106" n="1"> Fuit illo tempore Jephte Galaadites vir fortissimus atque
          pugnator, filius mulieris meretricis, qui natus est de Galaad.</ab>
        <ab xml:id="d1e1109" n="2"> Habuit autem Galaad uxorem, de qua suscepit filios : qui
          postquam creverant, ejecerunt Jephte, dicentes : Haeres in domo patris nostri esse non
          poteris, quia de altera matre natus es.</ab>
        <ab xml:id="d1e1112" n="3"> Quos ille fugiens atque devitans, habitavit in terra Tob :
          congregatique sunt ad eum viri inopes, et latrocinantes, et quasi principem
          sequebantur.</ab>
        <ab xml:id="d1e1115" n="4"> In illis diebus pugnabant filii Ammon contra Israël.</ab>
        <ab xml:id="d1e1118" n="5"> Quibus acriter instantibus perrexerunt majores natu de Galaad,
          ut tollerent in auxilium sui Jephte de terra Tob :</ab>
        <ab xml:id="d1e1122" n="6"> dixeruntque ad eum : Veni et esto princeps noster, et pugna
          contra filios Ammon.</ab>
        <ab xml:id="d1e1125" n="7"> Quibus ille respondit : Nonne vos estis, qui odistis me, et
          ejecistis de domo patris mei ? et nunc venistis ad me necessitate compulsi.</ab>
        <ab xml:id="d1e1128" n="8"> Dixeruntque principes Galaad ad Jephte : Ob hanc igitur causam
          nunc ad te venimus, ut proficiscaris nobiscum, et pugnes contra filios Ammon, sisque dux
          omnium qui habitant in Galaad.</ab>
        <ab xml:id="d1e1131" n="9"> Jephte quoque dixit eis : Si vere venistis ad me, ut pugnem pro
          vobis contra filios Ammon, tradideritque eos Dominus in manus meas, ego ero vester
          princeps ?</ab>
        <ab xml:id="d1e1134" n="10"> Qui responderunt ei : Dominus, qui haec audit, ipse mediator ac
          testis est quod nostra promissa faciemus.</ab>
        <ab xml:id="d1e1137" n="11"> Abiit itaque Jephte cum principibus Galaad, fecitque eum omnis
          populus principem sui. Locutusque est Jephte omnes sermones suos coram Domino in
            Maspha.<pc ana="#pilcrow"/>
        </ab>
        <ab xml:id="d1e1142" n="12"> Et misit nuntios ad regem filiorum Ammon, qui ex persona sua
          dicerent : Quid mihi et tibi est, quia venisti contra me, ut vastares terram meam ?</ab>
        <ab xml:id="d1e1145" n="13"> Quibus ille respondit : Quia tulit Israël terram meam, quando
          ascendit de Aegypto, a finibus Arnon usque Jaboc atque Jordanem : nunc ergo cum pace redde
          mihi eam.</ab>
        <ab xml:id="d1e1148" n="14"> Per quos rursum mandavit Jephte, et imperavit eis ut dicerent
          regi Ammon :</ab>
        <ab xml:id="d1e1151" n="15"> Haec dicit Jephte : Non tulit Israël terram Moab, nec terram
          filiorum Ammon :</ab>
        <ab xml:id="d1e1154" n="16"> sed quando de Aegypto conscenderunt, ambulavit per solitudinem
          usque ad mare Rubrum, et venit in Cades.</ab>
        <ab xml:id="d1e1157" n="17"> Misitque nuntios ad regem Edom, dicens : Dimitte me ut transeam
          per terram tuam. Qui noluit acquiescere precibus ejus. Misit quoque ad regem Moab, qui et
          ipse transitum praebere contempsit. Mansit itaque in Cades,</ab>
        <ab xml:id="d1e1161" n="18"> et circuivit ex latere terram Edom et terram Moab : venitque
          contra orientalem plagam terrae Moab, et castrametatus est trans Arnon : nec voluit
          intrare terminos Moab. (Arnon quippe confinium est terrae Moab.)</ab>
        <ab xml:id="d1e1164" n="19"> Misit itaque Israël nuntios ad Sehon regem Amorrhaeorum, qui
          habitabat in Hesebon, et dixerunt ei : Dimitte ut transeam per terram tuam usque ad
          fluvium.</ab>
        <ab xml:id="d1e1167" n="20"> Qui et ipse Israël verba despiciens, non dimisit eum transire
          per terminos suos : sed infinita multitudine congregata, egressus est contra eum in Jasa,
          et fortiter resistebat.</ab>
        <ab xml:id="d1e1170" n="21"> Tradiditque eum Dominus in manus Israël cum omni exercitu suo :
          qui percussit eum, et possedit omnem terram Amorrhaei habitatoris regionis illius,</ab>
        <ab xml:id="d1e1173" n="22"> et universos fines ejus, de Arnon usque Jaboc, et de solitudine
          usque ad Jordanem.</ab>
        <ab xml:id="d1e1176" n="23"> Dominus ergo Deus Israël subvertit Amorrhaeum, pugnante contra
          illum populo suo Israël, et tu nunc vis possidere terram ejus ?</ab>
        <ab xml:id="d1e1180" n="24"> nonne ea quae possidet Chamos deus tuus, tibi jure debentur ?
          quae autem Dominus Deus noster victor obtinuit, in nostram cedent possessionem :</ab>
        <ab xml:id="d1e1183" n="25"> nisi forte melior es Balac filio Sephor rege Moab ; aut docere
          potes, quod jurgatus sit contra Israël, et pugnaverit contra eum,</ab>
        <ab xml:id="d1e1186" n="26"> quando habitavit in Hesebon et viculis ejus, et in Aroër et
          villis illius, vel in cunctis civitatibus juxta Jordanem, per trecentos annos. Quare tanto
          tempore nihil super hac repetitione tentastis ?</ab>
        <ab xml:id="d1e1189" n="27"> Igitur non ego pecco in te, sed tu contra me male agis,
          indicens mihi bella non justa. Judicet Dominus arbiter hujus diei inter Israël, et inter
          filios Ammon.</ab>
        <ab xml:id="d1e1192" n="28"> Noluitque acquiescere rex filiorum Ammon verbis Jephte, quae
          per nuntios mandaverat.<pc ana="#pilcrow"/>
        </ab>
        <ab xml:id="d1e1196" n="29"> Factus est ergo super Jephte spiritus Domini, et circuiens
          Galaad et Manasse, Maspha quoque Galaad, et inde transiens ad filios Ammon,</ab>
        <ab xml:id="d1e1200" n="30"> votum vovit Domino, dicens : Si tradideris filios Ammon in
          manus meas,</ab>
        <ab xml:id="d1e1203" n="31"> quicumque primus fuerit egressus de foribus domus meae, mihique
          occurrerit revertenti cum pace a filiis Ammon, eum holocaustum offeram Domino.</ab>
        <ab xml:id="d1e1206" n="32"> Transivitque Jephte ad filios Ammon, ut pugnaret contra eos :
          quos tradidit Dominus in manus ejus.</ab>
        <ab xml:id="d1e1209" n="33"> Percussitque ab Aroër usque dum venias in Mennith, viginti
          civitates, et usque ad Abel, quae est vineis consita, plaga magna nimis : humiliatique
          sunt filii Ammon a filiis Israël.<pc ana="#pilcrow"/>
        </ab>
        <ab xml:id="d1e1213" n="34"> Revertente autem Jephte in Maspha domum suam, occurrit ei
          unigenita filia sua cum tympanis et choris : non enim habebat alios liberos.</ab>
        <ab xml:id="d1e1216" n="35"> Qua visa, scidit vestimenta sua, et ait : Heu me, filia mea !
          decepisti me, et ipsa decepta es : aperui enim os meum ad Dominum, et aliud facere non
          potero.</ab>
        <ab xml:id="d1e1220" n="36"> Cui illa respondit : Pater mi, si aperuisti os tuum ad Dominum,
          fac mihi quodcumque pollicitus es, concessa tibi ultione atque victoria de hostibus
          tuis.</ab>
        <ab xml:id="d1e1223" n="37"> Dixitque ad patrem : Hoc solum mihi praesta quod deprecor :
          dimitte me ut duobus mensibus circumeam montes, et plangam virginitatem meam cum sodalibus
          meis.</ab>
        <ab xml:id="d1e1226" n="38"> Cui ille respondit : Vade. Et dimisit eam duobus mensibus.
          Cumque abiisset cum sociis ac sodalibus suis, flebat virginitatem suam in montibus.</ab>
        <ab xml:id="d1e1229" n="39"> Expletisque duobus mensibus, reversa est ad patrem suum, et
          fecit ei sicut voverat, quae ignorabat virum. Exinde mos increbruit in Israël, et
          consuetudo servata est,</ab>
        <ab xml:id="d1e1232" n="40"> ut post anni circulum conveniant in unum filiae Israël, et
          plangant filiam Jephte Galaaditae diebus quatuor.</ab>
      </div>
      <div xml:id="d1e1237" type="chap" n="12">
        <ab xml:id="d1e1239" n="1"> Ecce autem in Ephraim orta est seditio : nam transeuntes contra
          aquilonem, dixerunt ad Jephte : Quare vadens ad pugnam contra filios Ammon, vocare nos
          noluisti, ut pergeremus tecum ? igitur incendemus domum tuam.</ab>
        <ab xml:id="d1e1242" n="2"> Quibus ille respondit : Disceptatio erat mihi et populo meo
          contra filios Ammon vehemens : vocavique vos, ut praeberetis mihi auxilium, et facere
          noluistis.</ab>
        <ab xml:id="d1e1245" n="3"> Quod cernens, posui animam meam in manibus meis, transivique ad
          filios Ammon, et tradidit eos Dominus in manus meas. Quid commerui, ut adversum me
          consurgatis in praelium ?</ab>
        <ab xml:id="d1e1248" n="4"> Vocatis itaque ad se cunctis viris Galaad, pugnabat contra
          Ephraim : percusseruntque viri Galaad Ephraim, quia dixerat : Fugitivus est Galaad de
          Ephraim, et habitat in medio Ephraim et Manasse.</ab>
        <ab xml:id="d1e1251" n="5"> Occupaveruntque Galaaditae vada Jordanis, per quae Ephraim
          reversurus erat. Cumque venisset ad ea de Ephraim numero, fugiens, atque dixisset :
          Obsecro ut me transire permittatis : dicebant ei Galaaditae : Numquid Ephrathaeus es ? quo
          dicente : Non sum :</ab>
        <ab xml:id="d1e1255" n="6"> interrogabant eum : Dic ergo Scibboleth, quod interpretatur
          Spica. Qui respondebat : Sibboleth : eadem littera spicam exprimere non valens. Statimque
          apprehensum jugulabant in ipso Jordanis transitu. Et ceciderunt in illo tempore de Ephraim
          quadraginta duo millia.<pc ana="#pilcrow"/>
        </ab>
        <ab xml:id="d1e1259" n="7"> Judicavit itaque Jephte Galaadites Israël sex annis : et mortuus
          est, ac sepultus in civitate sua Galaad.<pc ana="#pilcrow"/>
        </ab>
        <ab xml:id="d1e1263" n="8"> Post hunc judicavit Israël Abesan de Bethlehem :</ab>
        <ab xml:id="d1e1266" n="9"> qui habuit triginta filios, et totidem filias, quas emittens
          foras, maritis dedit, et ejusdem numeri filiis suis accepit uxores, introducens in domum
          suam. Qui septem annis judicavit Israël :</ab>
        <ab xml:id="d1e1269" n="10"> mortuusque est, ac sepultus in Bethlehem.</ab>
        <ab xml:id="d1e1272" n="11"> Cui successit Ahialon Zabulonites : et judicavit Israël decem
          annis :</ab>
        <ab xml:id="d1e1276" n="12"> mortuusque est, ac sepultus in Zabulon.</ab>
        <ab xml:id="d1e1279" n="13"> Post hunc judicavit Israël Abdon filius Illel Pharathonites
          :</ab>
        <ab xml:id="d1e1282" n="14"> qui habuit quadraginta filios, et triginta ex eis nepotes,
          ascendentes super septuaginta pullos asinarum. Et judicavit Israël octo annis :</ab>
        <ab xml:id="d1e1285" n="15"> mortuusque est, ac sepultus in Pharathon terrae Ephraim, in
          monte Amalec.</ab>
      </div>
      <div xml:id="d1e1289" type="chap" n="13">
        <ab xml:id="d1e1291" n="1"> Rursumque filii Israël fecerunt malum in conspectu Domini : qui
          tradidit eos in manus Philisthinorum quadraginta annis.</ab>
        <ab xml:id="d1e1294" n="2"> Erat autem quidam vir de Saraa, et de stirpe Dan, nomine Manue,
          habens uxorem sterilem.</ab>
        <ab xml:id="d1e1297" n="3"> Cui apparuit angelus Domini, et dixit ad eam : Sterilis es et
          absque liberis : sed concipies, et paries filium.</ab>
        <ab xml:id="d1e1300" n="4"> Cave ergo ne bibas vinum ac siceram, nec immundum quidquam
          comedas :</ab>
        <ab xml:id="d1e1303" n="5"> quia concipies, et paries filium, cujus non tanget caput
          novacula : erit enim nazaraeus Dei ab infantia sua et ex matris utero, et ipse incipiet
          liberare Israël de manu Philisthinorum.</ab>
        <ab xml:id="d1e1307" n="6"> Quae cum venisset ad maritum suum, dixit ei : Vir Dei venit ad
          me, habens vultum angelicum, terribilis nimis. Quem cum interrogassem quis esset, et unde
          venisset, et quo nomine vocaretur, noluit mihi dicere :</ab>
        <ab xml:id="d1e1310" n="7"> sed hoc respondit : Ecce concipies et paries filium : cave ne
          vinum bibas, nec siceram, et ne aliquo vescaris immundo : erit enim puer nazaraeus Dei ab
          infantia sua, ex utero matris suae usque ad diem mortis suae.</ab>
        <ab xml:id="d1e1313" n="8"> Oravit itaque Manue Dominum, et ait : Obsecro, Domine, ut vir
          Dei, quem misisti, veniat iterum, et doceat nos quid debeamus facere de puero, qui
          nasciturus est.</ab>
        <ab xml:id="d1e1316" n="9"> Exaudivitque Dominus deprecantem Manue, et apparuit rursum
          angelus Dei uxori ejus sedenti in agro : Manue autem maritus ejus non erat cum ea. Quae
          cum vidisset angelum,</ab>
        <ab xml:id="d1e1319" n="10"> festinavit, et cucurrit ad virum suum : nuntiavitque ei, dicens
          : Ecce apparuit mihi vir, quem ante videram.</ab>
        <ab xml:id="d1e1322" n="11"> Qui surrexit, et secutus est uxorem suam : veniensque ad virum,
          dixit ei : Tu es qui locutus es mulieri ? Et ille respondit : Ego sum.</ab>
        <ab xml:id="d1e1326" n="12"> Cui Manue : Quando, inquit, sermo tuus fuerit expletus, quid
          vis ut faciat puer ? aut a quo se observare debebit ?<pc ana="#pilcrow"/>
        </ab>
        <ab xml:id="d1e1330" n="13"> Dixitque angelus Domini ad Manue : Ab omnibus, quae locutus sum
          uxori tuae, abstineat se,</ab>
        <ab xml:id="d1e1333" n="14"> et quidquid ex vinea nascitur, non comedat : vinum et siceram
          non bibat ; nullo vescatur immundo : et quod ei praecepi, impleat atque custodiat.</ab>
        <ab xml:id="d1e1336" n="15"> Dixitque Manue ad angelum Domini : Obsecro te ut acquiescas
          precibus meis, et faciamus tibi haedum de capris.</ab>
        <ab xml:id="d1e1339" n="16"> Cui respondit angelus : Si me cogis, non comedam panes tuos :
          si autem vis holocaustum facere, offer illud Domino. Et nesciebat Manue quod angelus
          Domini esset.</ab>
        <ab xml:id="d1e1342" n="17"> Dixitque ad eum : Quod est tibi nomen, ut, si sermo tuus fuerit
          expletus, honoremus te ?</ab>
        <ab xml:id="d1e1346" n="18"> Cui ille respondit : Cur quaeris nomen meum, quod est mirabile
          ?</ab>
        <ab xml:id="d1e1349" n="19"> Tulit itaque Manue haedum de capris, et libamenta, et posuit
          super petram, offerens Domino, qui facit mirabilia : ipse autem et uxor ejus
          intuebantur.</ab>
        <ab xml:id="d1e1352" n="20"> Cumque ascenderet flamma altaris in caelum, angelus Domini
          pariter in flamma ascendit. Quod cum vidissent Manue et uxor ejus, proni ceciderunt in
          terram,</ab>
        <ab xml:id="d1e1355" n="21"> et ultra eis non apparuit angelus Domini. Statimque intellexit
          Manue angelum Domini esse,</ab>
        <ab xml:id="d1e1358" n="22"> et dixit ad uxorem suam : Morte moriemur, quia vidimus
          Deum.</ab>
        <ab xml:id="d1e1361" n="23"> Cui respondit mulier : Si Dominus nos vellet occidere, de
          manibus nostris holocaustum et libamenta non suscepisset, nec ostendisset nobis haec
          omnia, neque ea quae sunt ventura dixisset.<pc ana="#pilcrow"/>
        </ab>
        <ab xml:id="d1e1366" n="24"> Peperit itaque filium, et vocavit nomen ejus Samson. Crevitque
          puer, et benedixit ei Dominus.</ab>
        <ab xml:id="d1e1369" n="25"> Coepitque spiritus Domini esse cum eo in castris Dan inter
          Saraa et Esthaol.</ab>
      </div>
      <div xml:id="d1e1373" type="chap" n="14">
        <ab xml:id="d1e1375" n="1"> Descendit ergo Samson in Thamnatha : vidensque ibi mulierem de
          filiabus Philisthiim,</ab>
        <ab xml:id="d1e1378" n="2"> ascendit, et nuntiavit patri suo et matri suae, dicens : Vidi
          mulierem in Thamnatha de filiabus Philisthinorum : quam quaeso ut mihi accipiatis
          uxorem.</ab>
        <ab xml:id="d1e1381" n="3"> Cui dixerunt pater et mater sua : Numquid non est mulier in
          filiabus fratrum tuorum, et in omni populo meo, quia vis accipere uxorem de Philisthiim,
          qui incircumcisi sunt ? Dixitque Samson ad patrem suum : Hanc mihi accipe : quia placuit
          oculis meis.</ab>
        <ab xml:id="d1e1384" n="4"> Parentes autem ejus nesciebant quod res a Domino fieret, et
          quaereret occasionem contra Philisthiim : eo enim tempore Philisthiim dominabantur
          Israëli.</ab>
        <ab xml:id="d1e1387" n="5"> Descendit itaque Samson cum patre suo et matre in Thamnatha.
          Cumque venissent ad vineas oppidi, apparuit catulus leonis saevus, et rugiens, et occurrit
          ei.</ab>
        <ab xml:id="d1e1391" n="6"> Irruit autem spiritus Domini in Samson, et dilaceravit leonem,
          quasi haedum in frustra discerpens, nihil omnino habens in manu : et hoc patri et matri
          noluit indicare.</ab>
        <ab xml:id="d1e1394" n="7"> Descenditque, et locutus est mulieri quae placuerat oculis
          ejus.</ab>
        <ab xml:id="d1e1397" n="8"> Et post aliquot dies revertens ut acciperet eam, declinavit ut
          videret cadaver leonis, et ecce examen apum in ore leonis erat ac favus mellis.</ab>
        <ab xml:id="d1e1400" n="9"> Quem cum sumpsisset in manibus comedebat in via : veniensque ad
          patrem suum et matrem, dedit eis partem, qui et ipsi comederunt : nec tamen eis voluit
          indicare quod mel de corpore leonis assumpserat.<pc ana="#pilcrow"/>
        </ab>
        <ab xml:id="d1e1404" n="10"> Descendit itaque pater ejus ad mulierem, et fecit filio suo
          Samson convivium : sic enim juvenes facere consueverant.</ab>
        <ab xml:id="d1e1407" n="11"> Cum ergo cives loci illius vidissent eum, dederunt ei sodales
          triginta ut essent cum eo.</ab>
        <ab xml:id="d1e1411" n="12"> Quibus locutus est Samson : Proponam vobis problema : quod si
          solveritis mihi intra septem dies convivii, dabo vobis triginta sindones, et totidem
          tunicas :</ab>
        <ab xml:id="d1e1414" n="13"> sin autem non potueritis solvere, vos dabitis mihi triginta
          sindones, et ejusdem numeri tunicas. Qui responderunt ei : Propone problema, ut
          audiamus.</ab>
        <ab xml:id="d1e1417" n="14"> Dixitque eis : [De comedente exivit cibus,/ et de forti egressa
          est dulcedo.] Nec potuerunt per tres dies propositionem solvere.</ab>
        <ab xml:id="d1e1420" n="15"> Cumque adesset dies septimus, dixerunt ad uxorem Samson :
          Blandire viro tuo et suade ei ut indicet tibi quid significet problema : quod si facere
          nolueris, incendemus te, et domum patris tui : an idcirco vocastis nos ad nuptias ut
          spoliaretis ?</ab>
        <ab xml:id="d1e1423" n="16"> Quae fundebat apud Samson lacrimas, et quaerebatur, dicens :
          Odisti me, et non diligis : idcirco problema, quod proposuisti filiis populi mei, non vis
          mihi exponere. At ille respondit : Patri meo et matri nolui dicere : et tibi indicare
          potero ?</ab>
        <ab xml:id="d1e1426" n="17"> Septem igitur diebus convivii flebat ante eum : tandemque die
          septimo cum ei esset molesta, exposuit. Quae statim indicavit civibus suis.</ab>
        <ab xml:id="d1e1430" n="18"> Et illi dixerunt ei die septimo ante solis occubitum : [Quid
          dulcius melle,/ et quid fortius leone ?] Qui ait ad eos : [Si non arassetis in vitula
          mea,/ non invenissetis propositionem meam.]<pc ana="#pilcrow"/>
        </ab>
        <ab xml:id="d1e1434" n="19"> Irruit itaque in eum spiritus Domini, descenditque Ascalonem,
          et percussit ibi triginta viros : quorum ablatas vestes dedit iis qui problema solverant.
          Iratusque nimis ascendit in domum patris sui :</ab>
        <ab xml:id="d1e1437" n="20"> uxor autem ejus accepit maritum unum de amicis ejus et
          pronubis.</ab>
      </div>
      <div xml:id="d1e1441" type="chap" n="15">
        <ab xml:id="d1e1443" n="1"> Post aliquantulum autem temporis, cum dies triticeae messis
          instarent, venit Samson, invisere volens uxorem suam, et attulit ei haedum de capris.
          Cumque cubiculum ejus solito vellet intrare, prohibuit eum pater illius, dicens :</ab>
        <ab xml:id="d1e1446" n="2"> Putavi quod odisses eam, et ideo tradidi illam amico tuo : sed
          habet sororem, quae junior et pulchrior illa est : sit tibi pro ea uxor.</ab>
        <ab xml:id="d1e1449" n="3"> Cui Samson respondit : Ab hac die non erit culpa in me contra
          Philisthaeos : faciam enim vobis mala.</ab>
        <ab xml:id="d1e1452" n="4"> Perrexitque et cepit trecentas vulpes, caudasque earum junxit ad
          caudas, et faces ligavit in medio :</ab>
        <ab xml:id="d1e1455" n="5"> quas igne succendens, dimisit ut huc illucque discurrerent. Quae
          statim perrexerunt in segetes Philisthinorum. Quibus succensis, et comportatae jam fruges,
          et adhuc stantes in stipula, concrematae sunt, in tantum ut vineas quoque et oliveta
          flamma consumeret.</ab>
        <ab xml:id="d1e1459" n="6"> Dixeruntque Philisthiim : Quis fecit hanc rem ? Quibus dictum
          est : Samson gener Thamnathaei : quia tulit uxorem ejus, et alteri tradidit, haec operatus
          est. Ascenderuntque Philisthiim, et combusserunt tam mulierem quam patrem ejus.</ab>
        <ab xml:id="d1e1462" n="7"> Quibus ait Samson : Licet haec feceritis, tamen adhuc ex vobis
          expetam ultionem, et tunc quiescam.</ab>
        <ab xml:id="d1e1465" n="8"> Percussitque eos ingenti plaga, ita ut stupentes suram femori
          imponerent. Et descendens habitavit in spelunca petrae Etam.</ab>
        <ab xml:id="d1e1468" n="9"> Igitur ascendentes Philisthiim in terram Juda, castrametati sunt
          in loco, qui postea vocatus est Lechi, id est, Maxilla, ubi eorum effusus est
          exercitus.</ab>
        <ab xml:id="d1e1471" n="10"> Dixeruntque ad eos de tribu Juda : Cur ascendistis adversum nos
          ? Qui responderunt : Ut ligemus Samson venimus, et reddamus ei quae in nos operatus
            est.<pc ana="#pilcrow"/>
        </ab>
        <ab xml:id="d1e1475" n="11"> Descenderunt ergo tria millia virorum de Juda ad specum silicis
          Etam, dixeruntque ad Samson : Nescis quod Philisthiim imperent nobis ? quare hoc facere
          voluisti ? Quibus ille ait : Sicut fecerunt mihi, sic feci eis.</ab>
        <ab xml:id="d1e1479" n="12"> Ligare, inquiunt, te venimus, et tradere in manus
          Philisthinorum. Quibus Samson : Jurate, ait, et spondete mihi quod non occidatis me.</ab>
        <ab xml:id="d1e1482" n="13"> Dixerunt : Non te occidemus, sed vinctum trademus.
          Ligaveruntque eum duobus novis funibus, et tulerunt eum de petra Etam.</ab>
        <ab xml:id="d1e1485" n="14"> Qui cum venisset ad locum Maxillae, et Philisthiim vociferantes
          occurrissent ei, irruit spiritus Domini in eum : et sicut solent ad odorem ignis lina
          consumi, ita vincula, quibus ligatus erat, dissipata sunt et soluta.</ab>
        <ab xml:id="d1e1488" n="15"> Inventamque maxillam, id est, mandibulam asini, quae jacebat,
          arripiens interfecit in ea mille viros,</ab>
        <ab xml:id="d1e1491" n="16"> et ait : [In maxilla asini,/ in mandibula pulli asinarum,/
          delevi eos,/ et percussi mille viros.]</ab>
        <ab xml:id="d1e1494" n="17"> Cumque haec verba canens complesset, projecit mandibulam de
          manu, et vocavit nomen loci illius Ramathlechi, quod interpretatur, Elevatio
          maxillae.</ab>
        <ab xml:id="d1e1498" n="18"> Sitiensque valde, clamavit ad Dominum, et ait : Tu dedisti in
          manu servi tui salutem hanc maximam atque victoriam : en siti morior, incidamque in manus
          incircumcisorum.</ab>
        <ab xml:id="d1e1501" n="19"> Aperuit itaque Dominus molarem dentem in maxilla asini, et
          egressae sunt ex eo aquae. Quibus haustis, refocillavit spiritum, et vires recepit.
          Idcirco appellatum est nomen loci illius, Fons invocantis de maxilla, usque in praesentem
          diem.</ab>
        <ab xml:id="d1e1504" n="20"> Judicavitque Israël in diebus Philisthiim viginti annis.</ab>
      </div>
      <div xml:id="d1e1508" type="chap" n="16">
        <ab xml:id="d1e1510" n="1"> Abiit quoque in Gazam, et vidit ibi mulierem meretricem,
          ingressusque est ad eam.</ab>
        <ab xml:id="d1e1513" n="2"> Quod cum audissent Philisthiim, et percrebruisset apud eos
          intrasse urbem Samson, circumdederunt eum, positis in porta civitatis custodibus : et ibi
          tota nocte cum silentio praestolantes, ut facto mane exeuntem occiderent.</ab>
        <ab xml:id="d1e1516" n="3"> Dormivit autem Samson usque ad medium noctem : et inde
          consurgens, apprehendit ambas portae fores cum postibus suis et sera, impositasque humeris
          suis portavit ad verticem montis, qui respicit Hebron.<pc ana="#pilcrow"/>
        </ab>
        <ab xml:id="d1e1520" n="4"> Post haec amavit mulierem, quae habitabat in valle Sorec, et
          vocabatur Dalila.</ab>
        <ab xml:id="d1e1523" n="5"> Veneruntque ad eam principes Philisthinorum, atque dixerunt :
          Decipe eum, et disce ab illo, in quo habeat tantam fortitudinem, et quomodo eum superare
          valeamus, et vinctum affligere : quod si feceris, dabimus tibi singuli mille et centum
          argenteos.</ab>
        <ab xml:id="d1e1527" n="6"> Locuta est ergo Dalila ad Samson : Dic mihi, obsecro, in quo sit
          tua maxima fortitudo, et quid sit quo ligatus erumpere nequeas ?</ab>
        <ab xml:id="d1e1530" n="7"> Cui respondit Samson : Si septem nerviceis funibus necdum
          siccis, et adhuc humentibus, ligatus fuero, infirmus ero ut ceteri homines.</ab>
        <ab xml:id="d1e1533" n="8"> Attuleruntque ad eam satrapae Philisthinorum septem funes, ut
          dixerat : quibus vinxit eum,</ab>
        <ab xml:id="d1e1536" n="9"> latentibus apud se insidiis, et in cubiculo finem rei
          expectantibus : clamavitque ad eum : Philisthiim super te, Samson. Qui rupit vincula,
          quomodo si rumpat quis filum de stuppae tortum putamine, cum odorem ignis acceperit : et
          non est cognitum in quo esset fortitudo ejus.</ab>
        <ab xml:id="d1e1539" n="10"> Dixitque ad eum Dalila : Ecce illusisti mihi, et falsum locutus
          es : saltem nunc indica mihi quo ligari debeas.</ab>
        <ab xml:id="d1e1542" n="11"> Cui ille respondit : Si ligatus fuero novis funibus, qui
          numquam fuerunt in opere, infirmus ero, et aliorum hominum similis.</ab>
        <ab xml:id="d1e1546" n="12"> Quibus rursum Dalila vinxit eum, et clamavit : Philisthiim
          super te, Samson : in cubiculo insidiis praeparatis. Qui ita rupit vincula quasi fila
          telarum.</ab>
        <ab xml:id="d1e1549" n="13"> Dixitque Dalila rursum ad eum : Usquequo decipis me, et falsum
          loqueris ? ostende quo vinciri debeas. Cui respondit Samson : Si septem crines capitis mei
          cum licio plexueris, et clavum his circumligatum terrae fixeris, infirmus ero.</ab>
        <ab xml:id="d1e1552" n="14"> Quod cum fecisset Dalila, dixit ad eum : Philisthiim super te,
          Samson. Qui consurgens de somno extraxit clavum cum crinibus et licio.<pc ana="#pilcrow"/>
        </ab>
        <ab xml:id="d1e1556" n="15"> Dixitque ad eum Dalila : Quomodo dicis quod amas me, cum animus
          tuus non sit mecum ? Per tres vices mentitus es mihi, et noluisti dicere in quo sit maxima
          fortitudo tua.</ab>
        <ab xml:id="d1e1559" n="16"> Cumque molesta esset ei, et per multos dies jugiter adhaereret,
          spatium ad quietem non tribuens, defecit anima ejus, et ad mortem usque lassata est.</ab>
        <ab xml:id="d1e1562" n="17"> Tunc aperiens veritatem rei, dixit ad eam : Ferrum numquam
          ascendit super caput meum, quia nazaraeus, id est, consecratus Deo, sum de utero matris
          meae : si rasum fuerit caput meum, recedet a me fortitudo mea, et deficiam, eroque sicut
          ceteri homines.</ab>
        <ab xml:id="d1e1566" n="18"> Vidensque illa quod confessus ei esset omnem animum suum, misit
          ad principes Philisthinorum ac mandavit : Ascende adhuc semel, quia nunc mihi aperuit cor
          suum. Qui ascenderunt assumpta pecunia, quam promiserant.</ab>
        <ab xml:id="d1e1569" n="19"> At illa dormire eum fecit super genua sua, et in sinu suo
          reclinare caput. Vocavitque tonsorem, et rasit septem crines ejus, et coepit abigere eum,
          et a se repellere : statim enim ab eo fortitudo discessit.</ab>
        <ab xml:id="d1e1572" n="20"> Dixitque : Philisthiim super te, Samson. Qui de somno
          consurgens, dixit in animo suo : Egrediar sicut ante feci, et me excutiam : nesciens quod
          recessisset ab eo Dominus.</ab>
        <ab xml:id="d1e1575" n="21"> Quem cum apprehendissent Philisthiim, statim eruerunt oculos
          ejus, et duxerunt Gazam vinctum catenis, et clausum in carcere molere fecerunt.<pc
            ana="#pilcrow"/>
        </ab>
        <ab xml:id="d1e1579" n="22"> Jamque capilli ejus renasci coeperunt.</ab>
        <ab xml:id="d1e1582" n="23"> Et principes Philisthinorum convenerunt in unum ut immolarent
          hostias magnificas Dagon deo suo, et epularentur, dicentes : Tradidit deus noster inimicum
          nostrum Samson in manus nostras.</ab>
        <ab xml:id="d1e1586" n="24"> Quod etiam populus videns, laudabat deum suum, eademque dicebat
          : Tradidit deus noster adversarium nostrum in manus nostras, qui delevit terram nostram,
          et occidit plurimos.</ab>
        <ab xml:id="d1e1589" n="25"> Laetantesque per convivia, sumptis jam epulis, praeceperunt ut
          vocaretur Samson, et ante eos luderet. Qui adductus de carcere ludebat ante eos,
          feceruntque eum stare inter duas columnas.</ab>
        <ab xml:id="d1e1592" n="26"> Qui dixit puero regenti gressus suos : Dimitte me, ut tangam
          columnas, quibus omnis imminet domus, et recliner super eas, et paululum requiescam.</ab>
        <ab xml:id="d1e1595" n="27"> Domus autem erat plena virorum ac mulierum, et erant ibi omnes
          principes Philisthinorum, ac de tecto et solario circiter tria millia utriusque sexus
          spectantes ludentem Samson.</ab>
        <ab xml:id="d1e1598" n="28"> At ille invocato Domino ait : Domine Deus, memento mei, et
          redde mihi nunc fortitudinem pristinam, Deus meus, ut ulciscar me de hostibus meis, et pro
          amissione duorum luminum unam ultionem recipiam.</ab>
        <ab xml:id="d1e1601" n="29"> Et apprehendens ambas columnas quibus innitebatur domus,
          alteramque earum dextera et alteram laeva tenens,</ab>
        <ab xml:id="d1e1605" n="30"> ait : Moriatur anima mea cum Philisthiim. Concussisque fortiter
          columnis, cecidit domus super omnes principes, et ceteram multitudinem quae ibi erat :
          multoque plures interfecit moriens, quam ante vivus occiderat.</ab>
        <ab xml:id="d1e1608" n="31"> Descendentes autem fratres ejus et universa cognatio, tulerunt
          corpus ejus, et sepelierunt inter Saraa et Esthaol in sepulchro patris sui Manue :
          judicavitque Israël viginti annis.</ab>
      </div>
      <div xml:id="d1e1612" type="chap" n="17">
        <ab xml:id="d1e1614" n="1"> Fuit eo tempore vir quidam de monte Ephraim nomine Michas,</ab>
        <ab xml:id="d1e1617" n="2"> qui dixit matri suae : Mille et centum argenteos, quos
          separaveras tibi, et super quibus me audiente juraveras, ecce ego habeo, et apud me sunt.
          Cui illa respondit : Benedictus filius meus Domino.</ab>
        <ab xml:id="d1e1620" n="3"> Reddidit ergo eos matri suae, quae dixerat ei : Consecravi et
          vovi hoc argentum Domino, ut de manu mea suscipiat filius meus, et faciat sculptile atque
          conflatile : et nunc trado illud tibi.</ab>
        <ab xml:id="d1e1623" n="4"> Reddidit igitur eos matri suae : quae tulit ducentos argenteos,
          et dedit eos argentario, ut faceret ex eis sculptile atque conflatile, quod fuit in domo
          Michae.</ab>
        <ab xml:id="d1e1626" n="5"> Qui aediculam quoque in ea deo separavit, et fecit ephod, et
          theraphim, id est, vestem sacerdotalem, et idola : implevitque unius filiorum suorum
          manum, et factus est ei sacerdos.</ab>
        <ab xml:id="d1e1630" n="6"> In diebus illis non erat rex in Israël, sed unusquisque quod
          sibi rectum videbatur, hoc faciebat.<pc ana="#pilcrow"/>
        </ab>
        <ab xml:id="d1e1634" n="7"> Fuit quoque alter adolescens de Bethlehem Juda, ex cognatione
          ejus : eratque ipse Levites, et habitabat ibi.</ab>
        <ab xml:id="d1e1637" n="8"> Egressusque de civitate Bethlehem, peregrinari voluit ubicumque
          sibi commodum reperisset. Cumque venisset in montem Ephraim, iter faciens, et declinasset
          parumper in domum Michae,</ab>
        <ab xml:id="d1e1640" n="9"> interrogatus est ab eo unde venisset. Qui respondit : Levita sum
          de Bethlehem Juda, et vado ut habitem ubi potuero, et utile mihi esse perspexero.</ab>
        <ab xml:id="d1e1643" n="10"> Dixitque Michas : Mane apud me, et esto mihi parens ac sacerdos
          : daboque tibi per annos singulos decem argenteos, ac vestem duplicem, et quae ad victum
          sunt necessaria.</ab>
        <ab xml:id="d1e1646" n="11"> Acquievit, et mansit apud hominem, fuitque illi quasi unus de
          filiis.</ab>
        <ab xml:id="d1e1650" n="12"> Implevitque Michas manum ejus, et habuit puerum sacerdotem apud
          se :</ab>
        <ab xml:id="d1e1653" n="13"> Nunc scio, dicens, quod benefaciet mihi Deus habenti Levitici
          generis sacerdotem.</ab>
      </div>
      <div xml:id="d1e1658" type="chap" n="18">
        <ab xml:id="d1e1660" n="1"> In diebus illis non erat rex in Israël, et tribus Dan quaerebat
          possessionem sibi, ut habitaret in ea : usque ad illum enim diem inter ceteras tribus
          sortem non acceperat.</ab>
        <ab xml:id="d1e1663" n="2"> Miserunt ergo filii Dan stirpis et familiae suae quinque viros
          fortissimos de Saraa et Esthaol, ut explorarent terram, et diligenter inspicerent :
          dixeruntque eis : Ite, et considerate terram. Qui cum pergentes venissent in montem
          Ephraim, et intrassent domum Michae, requieverunt ibi :</ab>
        <ab xml:id="d1e1666" n="3"> et agnoscentes vocem adolescentis Levitae, utentesque illius
          diversorio, dixerunt ad eum : Quis te huc adducit ? quid hic agis ? quam ob causam huc
          venire voluisti ?</ab>
        <ab xml:id="d1e1669" n="4"> Qui respondit eis : Haec et haec praestitit mihi Michas, et me
          mercede conduxit, ut sim ei sacerdos.</ab>
        <ab xml:id="d1e1672" n="5"> Rogaverunt autem eum ut consuleret Dominum ut scire possent an
          prospero itinere pergerent, et res haberet effectum.</ab>
        <ab xml:id="d1e1676" n="6"> Qui respondit eis : Ite in pace : Dominus respicit viam vestram,
          et iter quo pergitis.</ab>
        <ab xml:id="d1e1679" n="7"> Euntes igitur quinque viri venerunt Lais : videruntque populum
          habitantem in ea absque ullo timore, juxta consuetudinem Sidoniorum, securum et quietum,
          nullo ei penitus resistente, magnarumque opum, et procul a Sidone atque a cunctis
          hominibus separatum.<pc ana="#pilcrow"/>
        </ab>
        <ab xml:id="d1e1683" n="8"> Reversique ad fratres suos in Saraa et Esthaol, et quid egissent
          sciscitantibus responderunt :</ab>
        <ab xml:id="d1e1686" n="9"> Surgite, ascendamus ad eos : vidimus enim terram valde opulentam
          et uberem. Nolite negligere, nolite cessare : eamus, et possideamus eam : nullus erit
          labor.</ab>
        <ab xml:id="d1e1689" n="10"> Intrabimus ad securos, in regionem latissimam, tradetque nobis
          Dominus locum, in quo nullius rei est penuria eorum quae gignuntur in terra.</ab>
        <ab xml:id="d1e1692" n="11"> Profecti igitur sunt de cognatione Dan, id est, de Saraa et
          Esthaol, sexcenti viri accincti armis bellicis,</ab>
        <ab xml:id="d1e1696" n="12"> ascendentesque manserunt in Cariathiarim Judae : qui locus ex
          eo tempore Castrorum Dan nomen accepit, et est post tergum Cariathiarim.</ab>
        <ab xml:id="d1e1699" n="13"> Inde transierunt in montem Ephraim. Cumque venissent ad domum
          Michae,</ab>
        <ab xml:id="d1e1702" n="14"> dixerunt quinque viri, qui prius missi fuerant ad considerandam
          terram Lais, ceteris fratribus suis : Nostis quod in domibus istis sit ephod, et
          theraphim, et sculptile, atque conflatile : videte quid vobis placeat.<pc ana="#pilcrow"/>
        </ab>
        <ab xml:id="d1e1706" n="15"> Et cum paululum declinassent, ingressi sunt domum adolescentis
          Levitae, qui erat in domo Michae : salutaveruntque eum verbis pacificis.</ab>
        <ab xml:id="d1e1709" n="16"> Sexcenti autem viri ita ut erant armati, stabant ante
          ostium.</ab>
        <ab xml:id="d1e1712" n="17"> At illi, qui ingressi fuerant domum juvenis, sculptile, et
          ephod, et theraphim, atque conflatile tollere nitebantur, et sacerdos stabat ante ostium,
          sexcentis viris fortissimis haud procul expectantibus.</ab>
        <ab xml:id="d1e1716" n="18"> Tulerunt igitur qui intraverant sculptile, ephod, et idola,
          atque conflatile. Quibus dixit sacerdos : Quid facitis ?</ab>
        <ab xml:id="d1e1719" n="19"> Cui responderunt : Tace et pone digitum super os tuum : venique
          nobiscum, ut habeamus te patrem, ac sacerdotem. Quid tibi melius est, ut sis sacerdos in
          domo unius viri, an in una tribu et familia in Israël ?</ab>
        <ab xml:id="d1e1722" n="20"> Quod cum audisset, acquievit sermonibus eorum, et tulit ephod,
          et idola, ac sculptile, et profectus est cum eis.</ab>
        <ab xml:id="d1e1725" n="21"> Qui cum pergerent, et ante se ire fecissent parvulos ac
          jumenta, et omne quod erat pretiosum,</ab>
        <ab xml:id="d1e1728" n="22"> et jam a domo Michae essent procul, viri qui habitabant in
          aedibus Michae conclamantes secuti sunt,</ab>
        <ab xml:id="d1e1731" n="23"> et post tergum clamare coeperunt. Qui cum respexissent,
          dixerunt ad Micham : Quid tibi vis ? cur clamas ?</ab>
        <ab xml:id="d1e1735" n="24"> Qui respondit : Deos meos, quos mihi feci, tulistis, et
          sacerdotem, et omnia quae habeo, et dicitis : Quid tibi est ?</ab>
        <ab xml:id="d1e1738" n="25"> Dixeruntque ei filii Dan : Cave ne ultra loquaris ad nos, et
          veniant ad te viri animo concitati, et ipse cum omni domo tua pereas.</ab>
        <ab xml:id="d1e1741" n="26"> Et sic coepto itinere perrexerunt. Videns autem Michas quod
          fortiores se essent, reversus est in domum suam.<pc ana="#pilcrow"/>
        </ab>
        <ab xml:id="d1e1745" n="27"> Sexcenti autem viri tulerunt sacerdotem, et quae supra diximus
          : veneruntque in Lais ad populum quiescentem atque securum, et percusserunt eos in ore
          gladii : urbemque incendio tradiderunt,</ab>
        <ab xml:id="d1e1748" n="28"> nullo penitus ferente praesidium, eo quod procul habitarent a
          Sidone, et cum nullo hominum haberent quidquam societatis ac negotii. Erat autem civitas
          sita in regione Rohob : quam rursum exstruentes habitaverunt in ea,</ab>
        <ab xml:id="d1e1751" n="29"> vocato nomine civitatis Dan, juxta vocabulum patris sui, quem
          genuerat Israël, quae prius Lais dicebatur.</ab>
        <ab xml:id="d1e1755" n="30"> Posueruntque sibi sculptile, et Jonathan filium Gersam filii
          Moysi ac filios ejus sacerdotes in tribu Dan, usque ad diem captivitatis suae.</ab>
        <ab xml:id="d1e1758" n="31"> Mansitque apud eos idolum Michae omni tempore quo fuit domus
          Dei in Silo. In diebus illis non erat rex in Israël.</ab>
      </div>
      <div xml:id="d1e1762" type="chap" n="19">
        <ab xml:id="d1e1764" n="1"> Fuit quidam vir Levites habitans in latere montis Ephraim, qui
          accepit uxorem de Bethlehem Juda :</ab>
        <ab xml:id="d1e1767" n="2"> quae reliquit eum, et reversa est in domum patris sui in
          Bethlehem, mansitque apud eum quatuor mensibus.</ab>
        <ab xml:id="d1e1770" n="3"> Secutusque est eam vir suus, volens reconciliari ei, atque
          blandiri, et secum reducere, habens in comitatu puerum et duos asinos : quae suscepit eum,
          et introduxit in domum patris sui. Quod cum audisset socer ejus, eumque vidisset, occurrit
          ei laetus,</ab>
        <ab xml:id="d1e1773" n="4"> et amplexatus est hominem. Mansitque gener in domo soceri tribus
          diebus, comedens cum eo et bibens familiariter.</ab>
        <ab xml:id="d1e1776" n="5"> Die autem quarto de nocte consurgens, proficisci voluit : quem
          tenuit socer, et ait ad eum : Gusta prius pauxillum panis, et conforta stomachum, et sic
          proficisceris.</ab>
        <ab xml:id="d1e1780" n="6"> Sederuntque simul, ac comederunt et biberunt. Dixitque pater
          puellae ad generum suum : Quaeso te ut hodie hic maneas, pariterque laetemur.</ab>
        <ab xml:id="d1e1783" n="7"> At ille consurgens, coepit velle proficisci. Et nihilominus
          obnixe eum socer tenuit, et apud se fecit manere.</ab>
        <ab xml:id="d1e1786" n="8"> Mane autem facto, parabat Levites iter. Cui socer rursum : Oro
          te, inquit, ut paululum cibi capias, et assumptis viribus donec increscat dies, postea
          proficiscaris. Comederunt ergo simul.</ab>
        <ab xml:id="d1e1789" n="9"> Surrexitque adolescens, ut pergeret cum uxore sua et puero. Cui
          rursum locutus est socer : Considera quod dies ad occasum declivior sit, et propinquat ad
          vesperum : mane apud me etiam hodie, et duc laetum diem, et cras proficisceris ut vadas in
          domum tuam.</ab>
        <ab xml:id="d1e1792" n="10"> Noluit gener acquiescere sermonibus ejus : sed statim perrexit,
          et venit contra Jebus, quae altero nomine vocatur Jerusalem, ducens secum duos asinos
          onustos, et concubinam.<pc ana="#pilcrow"/>
        </ab>
        <ab xml:id="d1e1796" n="11"> Jamque erant juxta Jebus, et dies mutabatur in noctem :
          dixitque puer ad dominum suum : Veni, obsecro : declinemus ad urbem Jebusaeorum, et
          maneamus in ea.</ab>
        <ab xml:id="d1e1800" n="12"> Cui respondit dominus : Non ingrediar oppidum gentis alienae,
          quae non est de filiis Israël : sed transibo usque Gabaa,</ab>
        <ab xml:id="d1e1803" n="13"> et cum illuc pervenero, manebimus in ea, aut certe in urbe
          Rama.</ab>
        <ab xml:id="d1e1806" n="14"> Transierunt ergo Jebus, et coeptum carpebant iter, occubuitque
          eis sol juxta Gabaa, quae est in tribu Benjamin :</ab>
        <ab xml:id="d1e1809" n="15"> diverteruntque ad eam, ut manerent ibi. Quo cum intrassent,
          sedebant in platea civitatis, et nullus eos recipere voluit hospitio.</ab>
        <ab xml:id="d1e1812" n="16"> Et ecce, apparuit homo senex, revertens de agro et de opere suo
          vesperi, qui et ipse de monte erat Ephraim, et peregrinus habitabat in Gabaa : homines
          autem regionis illius erant filii Jemini.</ab>
        <ab xml:id="d1e1815" n="17"> Elevatisque oculis, vidit senex sedentem hominem cum sarcinulis
          suis in platea civitatis, et dixit ad eum : Unde venis ? et quo vadis ?</ab>
        <ab xml:id="d1e1819" n="18"> Qui respondit ei : Profecti sumus de Bethlehem Juda, et
          pergimus ad locum nostrum, qui est in latere montis Ephraim, unde ieramus in Bethlehem :
          et nunc vadimus ad domum Dei, nullusque sub tectum suum nos vult recipere,</ab>
        <ab xml:id="d1e1822" n="19"> habentes paleas et foenum in asinorum pabulum, et panem ac
          vinum in meos et ancillae tuae usus, et pueri qui mecum est : nulla re indigemus nisi
          hospitio.</ab>
        <ab xml:id="d1e1825" n="20"> Cui respondit senex : Pax tecum sit, ego praebebo omnia quae
          necessaria sunt : tantum, quaeso, ne in platea maneas.</ab>
        <ab xml:id="d1e1828" n="21"> Introduxitque eum in domum suam, et pabulum asinis praebuit :
          ac postquam laverunt pedes suos, recepit eos in convivium.<pc ana="#pilcrow"/>
        </ab>
        <ab xml:id="d1e1832" n="22"> Illis epulantibus, et post laborem itineris cibo et potu
          reficientibus corpora, venerunt viri civitatis illius, filii Belial (id est, absque jugo),
          et circumdantes domum senis, fores pulsare coeperunt, clamantes ad dominum domus atque
          dicentes : Educ virum, qui ingressus est domum tuam, ut abutamur eo.</ab>
        <ab xml:id="d1e1835" n="23"> Egressusque est ad eos senex, et ait : Nolite, fratres, nolite
          facere malum hoc, quia ingressus est homo hospitium meum : et cessate ab hac
          stultitia.</ab>
        <ab xml:id="d1e1839" n="24"> Habeo filiam virginem, et hic homo habet concubinam : educam
          eas ad vos, ut humilietis eas, et vestram libidinem compleatis : tantum, obsecro, ne
          scelus hoc contra naturam operemini in virum.</ab>
        <ab xml:id="d1e1842" n="25"> Nolebant acquiescere sermonibus illius : quod cernens homo,
          eduxit ad eos concubinam suam, et eis tradidit illudendam : qua cum tota nocte abusi
          essent, dimiserunt eam mane.</ab>
        <ab xml:id="d1e1845" n="26"> At mulier, recedentibus tenebris, venit ad ostium domus, ubi
          manebat dominus suus, et ibi corruit.</ab>
        <ab xml:id="d1e1848" n="27"> Mane facto, surrexit homo, et aperuit ostium, ut coeptam
          expleret viam : et ecce concubina ejus jacebat ante ostium sparsis in limine manibus.</ab>
        <ab xml:id="d1e1851" n="28"> Cui ille, putans eam quiescere, loquebatur : Surge, et
          ambulemus. Qua nihil respondente, intelligens quod erat mortua, tulit eam, et imposuit
          asino, reversusque est in domum suam.</ab>
        <ab xml:id="d1e1854" n="29"> Quam cum esset ingressus, arripuit gladium, et cadaver uxoris
          cum ossibus suis in duodecim partes ac frustra concidens, misit in omnes terminos
          Israël.</ab>
        <ab xml:id="d1e1858" n="30"> Quod cum vidissent singuli, conclamabant : Numquam res talis
          facta est in Israël, ex eo die quo ascenderunt patres nostri de Aegypto usque in praesens
          tempus : ferte sententiam, et in commune decernite quid facto opus sit.</ab>
      </div>
      <div xml:id="d1e1862" type="chap" n="20">
        <ab xml:id="d1e1864" n="1"> Egressi itaque sunt omnes filii Israël, et pariter congregati,
          quasi vir unus, de Dan usque Bersabee, et terra Galaad, ad Dominum in Maspha.</ab>
        <ab xml:id="d1e1867" n="2"> Omnesque anguli populorum, et cunctae tribus Israël in ecclesiam
          populi Dei convenerunt, quadringenta millia peditum pugnatorum.</ab>
        <ab xml:id="d1e1870" n="3"> (Nec latuit filios Benjamin quod ascendissent filii Israël in
          Maspha.) Interrogatusque Levita, maritus mulieris interfectae, quomodo tantum scelus
          perpetratum esset,</ab>
        <ab xml:id="d1e1873" n="4"> respondit : Veni in Gabaa Benjamin cum uxore mea, illucque
          diverti :</ab>
        <ab xml:id="d1e1876" n="5"> et ecce homines civitatis illius circumdederunt nocte domum in
          qua manebam, volentes me occidere, et uxorem meam incredibili furore libidinis vexantes,
          denique mortua est.</ab>
        <ab xml:id="d1e1880" n="6"> Quam arreptam, in frustra concidi, misique partes in omnes
          terminos possessionis vestrae : quia numquam tantum nefas, et tam grande piaculum, factum
          est in Israël.</ab>
        <ab xml:id="d1e1883" n="7"> Adestis, omnes filii Israël : decernite quid facere
          debeatis.</ab>
        <ab xml:id="d1e1886" n="8"> Stansque omnis populus, quasi unius hominis sermone respondit :
          Non recedemus in tabernacula nostra, nec suam quisquam intrabit domum :</ab>
        <ab xml:id="d1e1889" n="9"> sed hoc contra Gabaa in commune faciamus.</ab>
        <ab xml:id="d1e1892" n="10"> Decem viri eligantur e centum ex omnibus tribubus Israël, et
          centum de mille, et mille de decem millibus, ut comportent exercitui cibaria, et possimus
          pugnare contra Gabaa Benjamin, et reddere ei pro scelere, quod meretur.</ab>
        <ab xml:id="d1e1895" n="11"> Convenitque universus Israël ad civitatem, quasi homo unus
          eadem mente, unoque consilio.<pc ana="#pilcrow"/>
        </ab>
        <ab xml:id="d1e1900" n="12"> Et miserunt nuntios ad omnem tribum Benjamin, qui dicerent :
          Cur tantum nefas in vobis repertum est ?</ab>
        <ab xml:id="d1e1903" n="13"> Tradite homines de Gabaa, qui hoc flagitium perpetrarunt, ut
          moriantur, et auferatur malum de Israël. Qui noluerunt fratrum suorum filiorum Israël
          audire mandatum :</ab>
        <ab xml:id="d1e1906" n="14"> sed ex cunctis urbibus, quae sortis suae erant, convenerunt in
          Gabaa, ut illis ferrent auxilium, et contra universum populum Israël dimicarent.</ab>
        <ab xml:id="d1e1909" n="15"> Inventique sunt viginti quinque millia de Benjamin educentium
          gladium, praeter habitatores Gabaa,</ab>
        <ab xml:id="d1e1912" n="16"> qui septingenti erant viri fortissimi, ita sinistra ut dextra
          praeliantes : et sic fundis lapides ad certum jacientes, ut capillum quoque possent
          percutere, et nequaquam in alteram partem ictus lapidis deferretur.</ab>
        <ab xml:id="d1e1915" n="17"> Virorum quoque Israël, absque filiis Benjamin, inventa sunt
          quadringenta millia educentium gladium, et paratorum ad pugnam.<pc ana="#pilcrow"/>
        </ab>
        <ab xml:id="d1e1920" n="18"> Qui surgentes venerunt in domum Dei, hoc est, in Silo :
          consulueruntque Deum, atque dixerunt : Quis erit in exercitu nostro princeps certaminis
          contra filios Benjamin ? Quibus respondit Dominus : Judas sit dux vester.</ab>
        <ab xml:id="d1e1923" n="19"> Statimque filii Israël surgentes mane, castrametati sunt juxta
          Gabaa :</ab>
        <ab xml:id="d1e1926" n="20"> et inde procedentes ad pugnam contra Benjamin, urbem oppugnare
          coeperunt.</ab>
        <ab xml:id="d1e1929" n="21"> Egressique filii Benjamin de Gabaa, occiderunt de filiis Israël
          die illo viginti duo millia virorum.</ab>
        <ab xml:id="d1e1932" n="22"> Rursum filii Israël et fortitudine et numero confidentes, in
          eodem loco in quo prius certaverant, aciem direxerunt :</ab>
        <ab xml:id="d1e1935" n="23"> ita tamen ut prius ascenderent et flerent coram Domino usque ad
          noctem, consulerentque eum, et dicerent : Debeo ultra procedere ad dimicandum contra
          filios Benjamin fratres meos, an non ? Quibus ille respondit : Ascendite ad eos, et inite
          certamen.</ab>
        <ab xml:id="d1e1939" n="24"> Cumque filii Israël altera die contra filios Benjamin ad
          praelium processissent,</ab>
        <ab xml:id="d1e1942" n="25"> eruperunt filii Benjamin de portis Gabaa : et occurrentes eis
          tanta in illos caede bacchati sunt, ut decem et octo millia virorum educentium gladium
            prosternerent.<pc ana="#pilcrow"/>
        </ab>
        <ab xml:id="d1e1946" n="26"> Quam ob rem omnes filii Israël venerunt in domum Dei, et
          sedentes flebant coram Domino : jejunaveruntque die illo usque ad vesperam, et obtulerunt
          ei holocausta, atque pacificas victimas,</ab>
        <ab xml:id="d1e1949" n="27"> et super statu suo interrogaverunt. Eo tempore ibi erat arca
          foederis Dei,</ab>
        <ab xml:id="d1e1952" n="28"> et Phinees filius Eleazari filii Aaron praepositus domus.
          Consuluerunt igitur Dominum, atque dixerunt : Exire ultra debemus ad pugnam contra filios
          Benjamin fratres nostros, an quiescere ? Quibus ait Dominus : Ascendite : cras enim tradam
          eos in manus vestras.</ab>
        <ab xml:id="d1e1955" n="29"> Posueruntque filii Israël insidias per circuitum urbis Gabaa
          :</ab>
        <ab xml:id="d1e1959" n="30"> et tertia vice, sicut semel et bis, contra Benjamin exercitum
          produxerunt.</ab>
        <ab xml:id="d1e1962" n="31"> Sed et filii Benjamin audacter eruperunt de civitate, et
          fugientes adversarios longius persecuti sunt, ita ut vulnerarent ex eis sicut primo die et
          secundo, et caederent per duas semitas vertentes terga, quarum una ferebatur in Bethel et
          altera in Gabaa, atque prosternerent triginta circiter viros :</ab>
        <ab xml:id="d1e1965" n="32"> putaverunt enim solito eos more cedere. Qui fugam arte
          simulantes inierunt consilium ut abstraherent eos de civitate, et quasi fugientes ad
          supradictas semitas perducerent.</ab>
        <ab xml:id="d1e1968" n="33"> Omnes itaque filii Israël surgentes de sedibus suis,
          tetenderunt aciem in loco qui vocatur Baalthamar. Insidiae quoque, quae circa urbem erant,
          paulatim se aperire coeperunt,</ab>
        <ab xml:id="d1e1971" n="34"> et ab occidentali urbis parte procedere. Sed et alia decem
          millia virorum de universo Israël, habitatores urbis ad certamina provocabant.
          Ingravatumque est bellum contra filios Benjamin : et non intellexerunt quod ex omni parte
          illis instaret interitus.</ab>
        <ab xml:id="d1e1974" n="35"> Percussitque eos Dominus in conspectu filiorum Israël, et
          interfecerunt ex eis in illo die viginti quinque millia, et centum viros, omnes bellatores
          et educentes gladium.<pc ana="#pilcrow"/>
        </ab>
        <ab xml:id="d1e1979" n="36"> Filii autem Benjamin cum se inferiores esse vidissent,
          coeperunt fugere. Quod cernentes filii Israël, dederunt eis ad fugiendum locum, ut ad
          praeparatas insidias devenirent, quas juxta urbem posuerant.</ab>
        <ab xml:id="d1e1982" n="37"> Qui cum repente de latibulis surrexissent, et Benjamin terga
          caedentibus daret, ingressi sunt civitatem, et percusserunt eam in ore gladii.</ab>
        <ab xml:id="d1e1985" n="38"> Signum autem dederant filii Israël his quos in insidiis
          collocaverant, ut postquam urbem cepissent, ignem accenderent : ut ascendente in altum
          fumo, captam urbem demonstrarent.</ab>
        <ab xml:id="d1e1988" n="39"> Quod cum cernerent filii Israël in ipso certamine positi
          (putaverunt enim filii Benjamin eos fugere, et instantius persequebantur, caesis de
          exercitu eorum triginta viris),</ab>
        <ab xml:id="d1e1991" n="40"> et viderent quasi columnam fumi de civitate conscendere :
          Benjamin quoque aspiciens retro, cum captam cerneret civitatem, et flammas in sublime
          ferri :</ab>
        <ab xml:id="d1e1994" n="41"> qui prius simulaverant fugam, versa facie fortius resistebant.
          Quod cum vidissent filii Benjamin, in fugam versi sunt,</ab>
        <ab xml:id="d1e1998" n="42"> et ad viam deserti ire coeperunt, illuc quoque eos adversariis
          persequentibus : sed et hi qui urbem succenderant, occurrerunt eis.</ab>
        <ab xml:id="d1e2001" n="43"> Atque ita factum est, ut ex utraque parte ab hostibus
          caederentur, nec erat ulla requies morientium. Ceciderunt, atque prostrati sunt ad
          orientalem plagam urbis Gabaa.</ab>
        <ab xml:id="d1e2004" n="44"> Fuerunt autem qui in eodem loco interfecti sunt, decem et octo
          millia virorum, omnes robustissimi pugnatores.<pc ana="#pilcrow"/>
        </ab>
        <ab xml:id="d1e2008" n="45"> Quod cum vidissent qui remanserant de Benjamin, fugerunt in
          solitudinem : et pergebant ad petram, cujus vocabulum est Remmon. In illa quoque fuga
          palantes, et in diversa tendentes, occiderunt quinque millia virorum. Et cum ultra
          tenderent, persecuti sunt eos, et interfecerunt etiam alia duo millia.</ab>
        <ab xml:id="d1e2011" n="46"> Et sic factum est, ut omnes qui ceciderant de Benjamin in
          diversis locis essent viginti quinque millia pugnatores ad bella promptissimi.</ab>
        <ab xml:id="d1e2014" n="47"> Remanserunt itaque de omni numero Benjamin, qui evadere et
          fugere in solitudinem potuerunt, sexcenti viri : sederuntque in petra Remmon mensibus
          quatuor.</ab>
        <ab xml:id="d1e2018" n="48"> Regressi autem filii Israël, omnes reliquias civitatis a viris
          usque ad jumenta gladio percusserunt, cunctasque urbes et viculos Benjamin vorax flamma
          consumpsit.</ab>
      </div>
      <div xml:id="d1e2022" type="chap" n="21">
        <ab xml:id="d1e2024" n="1"> Juraverunt quoque filii Israël in Maspha, et dixerunt : Nullus
          nostrum dabit filiis Benjamin de filiabus suis uxorem.</ab>
        <ab xml:id="d1e2027" n="2"> Veneruntque omnes ad domum Dei in Silo, et in conspectu ejus
          sedentes usque ad vesperam, levaverunt vocem, et magno ululatu coeperunt flere, dicentes
          :</ab>
        <ab xml:id="d1e2030" n="3"> Quare, Domine Deus Israël, factum est hoc malum in populo tuo,
          ut hodie una tribus auferretur ex nobis ?</ab>
        <ab xml:id="d1e2033" n="4"> Altera autem die diluculo consurgentes, exstruxerunt altare :
          obtuleruntque ibi holocausta, et pacificas victimas, et dixerunt :</ab>
        <ab xml:id="d1e2036" n="5"> Quis non ascendit in exercitu Domini de universis tribubus
          Israël ? grandi enim juramento se constrinxerant, cum essent in Maspha, interfici eos qui
          defuissent.</ab>
        <ab xml:id="d1e2040" n="6"> Ductique poenitentia filii Israël super fratre suo Benjamin,
          coeperunt dicere : Ablata est tribus una de Israël :</ab>
        <ab xml:id="d1e2043" n="7"> unde uxores accipient ? omnes enim in commune juravimus, non
          daturos nos his filias nostras.</ab>
        <ab xml:id="d1e2046" n="8"> Idcirco dixerunt : Quis est de universis tribubus Israël, qui
          non ascendit ad Dominum in Maspha ? Et ecce inventi sunt habitatores Jabes Galaad in illo
          exercitu non fuisse.</ab>
        <ab xml:id="d1e2049" n="9"> (Eo quoque tempore cum essent in Silo, nullus ex eis ibi
          repertus est.)<pc ana="#pilcrow"/>
        </ab>
        <ab xml:id="d1e2053" n="10"> Miserunt itaque decem millia viros robustissimos, et
          praeceperunt eis : Ite, et percutite habitatores Jabes Galaad in ore gladii, tam uxores
          quam parvulos eorum.</ab>
        <ab xml:id="d1e2056" n="11"> Et hoc erit quod observare debebitis : omne generis masculini,
          et mulieres quae cognoverunt viros, interficite ; virgines autem reservate.</ab>
        <ab xml:id="d1e2060" n="12"> Inventaeque sunt de Jabes Galaad quadringentae virgines, quae
          nescierunt viri thorum : et adduxerunt eas ad castra in Silo, in terram Chanaan.</ab>
        <ab xml:id="d1e2063" n="13"> Miseruntque nuntios ad filios Benjamin, qui erant in petra
          Remmon, et praeceperunt eis, ut eos susciperent in pace.</ab>
        <ab xml:id="d1e2066" n="14"> Veneruntque filii Benjamin in illo tempore, et datae sunt eis
          uxores de filiabus Jabes Galaad : alias autem non repererunt, quas simili modo
          traderent.</ab>
        <ab xml:id="d1e2069" n="15"> Universusque Israël valde doluit, et egit poenitentiam super
          interfectione unius tribus ex Israël.<pc ana="#pilcrow"/>
        </ab>
        <ab xml:id="d1e2073" n="16"> Dixeruntque majores natu : Quid faciemus reliquis, qui non
          acceperunt uxores ? omnes in Benjamin feminae conciderunt,</ab>
        <ab xml:id="d1e2076" n="17"> et magna nobis cura, ingentique studio providendum est, ne una
          tribus deleatur ex Israël.</ab>
        <ab xml:id="d1e2080" n="18"> Filias enim nostras eis dare non possumus, constricti juramento
          et maledictione qua diximus : Maledictus qui dederit de filiabus suis uxorem
          Benjamin.</ab>
        <ab xml:id="d1e2083" n="19"> Ceperuntque consilium, atque dixerunt : Ecce solemnitas Domini
          est in Silo anniversaria, quae sita est ad septentrionem urbis Bethel, et ad orientalem
          plagam viae, quae de Bethel tendit ad Sichimam, et ad meridiem oppidi Lebona.</ab>
        <ab xml:id="d1e2086" n="20"> Praeceperuntque filiis Benjamin, atque dixerunt : Ite, et
          latitate in vineis.</ab>
        <ab xml:id="d1e2089" n="21"> Cumque videritis filias Silo ad ducendos choros ex more
          procedere, exite repente de vineis, et rapite ex eis singuli uxores singulas, et pergite
          in terram Benjamin.</ab>
        <ab xml:id="d1e2092" n="22"> Cumque venerint patres earum, ac fratres, et adversum vos queri
          coeperint atque jurgari, dicemus eis : Miseremini eorum : non enim rapuerunt eas jure
          bellantium atque victorum : sed rogantibus ut acciperent, non dedistis, et a vestra parte
          peccatum est.</ab>
        <ab xml:id="d1e2095" n="23"> Feceruntque filii Benjamin ut sibi fuerat imperatum : et juxta
          numerum suum, rapuerunt sibi de his quae ducebant choros, uxores singulas : abieruntque in
          possessionem suam aedificantes urbes, et habitantes in eis.</ab>
        <ab xml:id="d1e2099" n="24"> Filii quoque Israël reversi sunt per tribus et familias in
          tabernacula sua. In diebus illis non erat rex in Israël : sed unusquisque quod sibi rectum
          videbatur, hoc faciebat.</ab>
      </div>


    </body>
  </text>
</TEI>
