<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>II Thessalonicenses</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Paulus, et Sylvanus, et Timotheus, ecclesiae Thessalonicensium in
          Deo Patre nostro, et Domino Jesu Christo.</ab>
        <ab xml:id="d1e36" n="2">Gratia vobis, et pax a Deo Patre nostro, et Domino Jesu
            Christo.
        </ab>
        <ab xml:id="d1e40" n="3">Gratias agere debemus semper Deo pro vobis, fratres, ita ut dignum
          est, quoniam supercrescit fides vestra, et abundat caritas uniuscujusque vestrum in
          invicem : </ab>
        <ab xml:id="d1e43" n="4">ita ut et nos ipsi in vobis gloriemur in ecclesiis Dei, pro
          patientia vestra, et fide, et in omnibus persecutionibus vestris, et tribulationibus, quas
          sustinetis</ab>
        <ab xml:id="d1e46" n="5">in exemplum justi judicii Dei, ut digni habeamini in regno Dei,
          pro quo et patimini.</ab>
        <ab xml:id="d1e50" n="6">Si tamen justum est apud Deum retribuere tribulationem iis qui vos
          tribulant : </ab>
        <ab xml:id="d1e53" n="7">et vobis, qui tribulamini, requiem nobiscum in revelatione Domini
          Jesu de caelo cum angelis virtutis ejus,</ab>
        <ab xml:id="d1e56" n="8">in flamma ignis dantis vindictam iis qui non noverunt Deum, et qui
          non obediunt Evangelio Domini nostri Jesu Christi,</ab>
        <ab xml:id="d1e59" n="9">qui poenas dabunt in interitu aeternas a facie Domini, et a gloria
          virtutis ejus : </ab>
        <ab xml:id="d1e62" n="10"> cum venerit glorificari in sanctis suis, et admirabilis fieri in
          omnibus, qui crediderunt, quia creditum est testimonium nostrum super vos in die
          illo.</ab>
        <ab xml:id="d1e65" n="11"> In quo etiam oramus semper pro vobis: ut dignetur vos vocatione
          sua Deus noster, et impleat omnem voluntatem bonitatis, et opus fidei in virtute,</ab>
        <ab xml:id="d1e69" n="12"> ut clarificetur nomen Domini nostri Jesu Christi in vobis, et vos
          in illo secundum gratiam Dei nostri, et Domini Jesu Christi.</ab>
      </div>
      <div xml:id="d1e73" type="chap" n="2">
        <ab xml:id="d1e75" n="1">Rogamus autem vos, fratres, per adventum Domini nostri Jesu
          Christi, et nostrae congregationis in ipsum : </ab>
        <ab xml:id="d1e78" n="2">ut non cito moveamini a vestro sensu, neque terreamini, neque per
          spiritum, neque per sermonem, neque per epistolam tamquam per nos missam, quasi instet
          dies Domini.</ab>
        <ab xml:id="d1e81" n="3">Ne quis vos seducat ullo modo: quoniam nisi venerit discessio
          primum, et revelatus fuerit homo peccati filius perditionis,</ab>
        <ab xml:id="d1e84" n="4">qui adversatur, et extollitur supra omne, quod dicitur Deus, aut
          quod colitur, ita ut in templo Dei sedeat ostendens se tamquam sit Deus.</ab>
        <ab xml:id="d1e87" n="5">Non retinetis quod cum adhuc essem apud vos, haec dicebam vobis
          ?</ab>
        <ab xml:id="d1e91" n="6">et nunc quid detineat scitis, ut reveletur in suo tempore.</ab>
        <ab xml:id="d1e94" n="7">Nam mysterium jam operatur iniquitatis: tantum ut qui tenet nunc,
          teneat, donec de medio fiat.</ab>
        <ab xml:id="d1e97" n="8">Et tunc revelabitur ille iniquus, quem Dominus Jesus interficiet
          spiritu oris sui, et destruet illustratione adventus sui eum : </ab>
        <ab xml:id="d1e100" n="9">cujus est adventus secundum operationem Satanae in omni virtute,
          et signis, et prodigiis mendacibus,</ab>
        <ab xml:id="d1e103" n="10"> et in omni seductione iniquitatis iis qui pereunt: eo quod
          caritatem veritatis non receperunt ut salvi fierent.</ab>
        <ab xml:id="d1e106" n="11"> Ideo mittet illis Deus operationem erroris ut credant
          mendacio,</ab>
        <ab xml:id="d1e110" n="12"> ut judicentur omnes qui non crediderunt veritati, sed
          consenserunt iniquitati.
        </ab>
        <ab xml:id="d1e114" n="13"> Nos autem debemus gratias agere Deo semper pro vobis, fratres
          dilecti a Deo, quod elegerit vos Deus primitias in salutem in sanctificatione spiritus, et
          in fide veritatis : </ab>
        <ab xml:id="d1e117" n="14"> in qua et vocavit vos per Evangelium nostrum in acquisitionem
          gloriae Domini nostri Jesu Christi.</ab>
        <ab xml:id="d1e120" n="15"> Itaque fratres, state: et tenete traditiones, quas didicistis,
          sive per sermonem, sive per epistolam nostram.</ab>
        <ab xml:id="d1e123" n="16"> Ipse autem Dominus noster Jesus Christus, et Deus et Pater
          noster, qui dilexit nos, et dedit consolationem aeternam, et spem bonam in gratia,</ab>
        <ab xml:id="d1e126" n="17"> exhortetur corda vestra, et confirmet in omni opere et sermone
          bono.</ab>
      </div>
      <div xml:id="d1e130" type="chap" n="3">
        <ab xml:id="d1e132" n="1">De cetero fratres, orate pro nobis ut sermo Dei currat, et
          clarificetur, sicut et apud vos : </ab>
        <ab xml:id="d1e135" n="2">et ut liberemur ab importunis, et malis hominibus: non enim
          omnium est fides.</ab>
        <ab xml:id="d1e138" n="3">Fidelis autem Deus est, qui confirmabit vos, et custodiet a
          malo.</ab>
        <ab xml:id="d1e141" n="4">Confidimus autem de vobis, in Domino, quoniam quae praecepimus,
          et facitis, et facietis.</ab>
        <ab xml:id="d1e144" n="5">Dominus autem dirigat corda vestra in caritate Dei, et patientia
            Christi.
        </ab>
        <ab xml:id="d1e149" n="6">Denuntiamus autem vobis, fratres, in nomine Domini nostri Jesu
          Christi, ut subtrahatis vos ab omni fratre ambulante inordinate, et non secundum
          traditionem, quam acceperunt a nobis.</ab>
        <ab xml:id="d1e152" n="7">Ipsi enim scitis quemadmodum oporteat imitari nos: quoniam non
          inquieti fuimus inter vos : </ab>
        <ab xml:id="d1e155" n="8">neque gratis panem manducavimus ab aliquo, sed in labore, et in
          fatigatione, nocte et die operantes, ne quem vestrum gravaremus.</ab>
        <ab xml:id="d1e158" n="9">Non quasi non habuerimus potestatem, sed ut nosmetipsos formam
          daremus vobis ad imitandum nos.</ab>
        <ab xml:id="d1e161" n="10"> Nam et cum essemus apud vos, hoc denuntiabamus vobis: quoniam
          si quis non vult operari, nec manducet.</ab>
        <ab xml:id="d1e164" n="11"> Audivimus enim inter vos quosdam ambulare inquiete, nihil
          operantes, sed curiose agentes.</ab>
        <ab xml:id="d1e168" n="12"> Iis autem, qui ejusmodi sunt, denuntiemus, et obsecramus in
          Domino Jesu Christo, ut cum silentio operantes, suum panem manducent.</ab>
        <ab xml:id="d1e171" n="13"> Vos autem, fratres, nolite deficere benefacientes.</ab>
        <ab xml:id="d1e174" n="14"> Quod si quis non obedit verbo nostro per epistolam, hunc notate,
          et ne commisceamini cum illo ut confundatur : </ab>
        <ab xml:id="d1e177" n="15"> et nolite quasi inimicum existimare, sed corripite ut
          fratrem.</ab>
        <ab xml:id="d1e180" n="16"> Ipse autem Dominus pacis det vobis pacem sempiternam in omni
          loco. Dominus sit cum omnibus vobis.
        </ab>
        <ab xml:id="d1e184" n="17"> Salutatio, mea manu Pauli: quod est signum in omni epistola,
          ita scribo.</ab>
        <ab xml:id="d1e188" n="18"> Gratia Domini nostri Jesu Christi cum omnibus vobis. Amen.</ab>
      </div>
    </body>
  </text>
</TEI>
