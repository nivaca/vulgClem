<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Jeremiae</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Verba Jeremiae filii Helciae, de sacerdotibus qui fuerunt in
          Anathoth, in terra Benjamin.</ab>
        <ab xml:id="d1e36" n="2"> Quod factum est verbum Domini ad eum in diebus Josiae filii Amon,
          regis Juda, in tertiodecimo anno regni ejus.</ab>
        <ab xml:id="d1e39" n="3"> Et factum est in diebus Joakim filii Josiae, regis Juda, usque ad
          consummationem undecimi anni Sedeciae, filii Josiae, regis Juda, usque ad transmigrationem
          Jerusalem, in mense quinto.<pc ana="#pilcrow"/>
        </ab>
        <ab xml:id="d1e43" n="4"> Et factum est verbum Domini ad me, dicens :</ab>
        <ab xml:id="d1e46" n="5"> [Priusquam te formarem in utero, novi te,/ et antequam exires de
          vulva, sanctificavi te,/ et prophetam in gentibus dedi te.]</ab>
        <ab xml:id="d1e50" n="6"> Et dixi : [A, a, a, Domine Deus, ecce nescio loqui,/ quia puer ego
          sum.]</ab>
        <ab xml:id="d1e53" n="7"> Et dixit Dominus ad me : [Noli dicere : Puer sum :/ quoniam ad
          omnia quae mittam te ibis,/ et universa quaecumque mandavero tibi loqueris./</ab>
        <ab xml:id="d1e56" n="8"> Ne timeas a facie eorum,/ quia tecum ego sum ut eruam te,/ dicit
          Dominus.]</ab>
        <ab xml:id="d1e59" n="9"> Et misit Dominus manum suam, et tetigit os meum, et dixit Dominus
          ad me : [Ecce dedi verba mea in ore tuo :/</ab>
        <ab xml:id="d1e62" n="10"> ecce constitui te hodie/ super gentes et super regna,/ ut
          evellas, et destruas,/ et disperdas, et dissipes,/ et aedifices, et plantes.]</ab>
        <ab xml:id="d1e65" n="11"> Et factum est verbum Domini ad me, dicens : [Quid tu vides,
          Jeremia ?] Et dixi : [Virgam vigilantem ego video.]</ab>
        <ab xml:id="d1e69" n="12"> Et dixit Dominus ad me : [Bene vidisti :/ quia vigilabo ego super
          verbo meo,/ ut faciam illud.]</ab>
        <ab xml:id="d1e72" n="13"> Et factum est verbum Domini secundo ad me, dicens : [Quid tu
          vides ?] Et dixi : [Ollam succensam ego video,/ et faciem ejus a facie aquilonis.]</ab>
        <ab xml:id="d1e75" n="14"> Et dixit Dominus ad me : [Ab aquilone pandetur malum/ super omnes
          habitatores terrae :/</ab>
        <ab xml:id="d1e78" n="15"> quia ecce ego convocabo omnes cognationes regnorum aquilonis,/
          ait Dominus :/ et venient, et ponent unusquisque solium suum/ in introitu portarum
          Jerusalem,/ et super omnes muros ejus in circuitu,/ et super universas urbes Juda :/</ab>
        <ab xml:id="d1e81" n="16"> et loquar judicia mea cum eis/ super omnem malitiam eorum qui
          dereliquerunt me,/ et libaverunt diis alienis,/ et adoraverunt opus manuum suarum./</ab>
        <ab xml:id="d1e84" n="17"> Tu ergo, accinge lumbos tuos,/ et surge, et loquere ad eos/ omnia
          quae ego praecipio tibi./ Ne formides a facie eorum,/ nec enim timere te faciam vultum
          eorum./</ab>
        <ab xml:id="d1e88" n="18"> Ego quippe dedi te hodie in civitatem munitam,/ et in columnam
          ferream,/ et in murum aereum,/ super omnem terram,/ regibus Juda, principibus ejus,/ et
          sacerdotibus, et populo terrae./</ab>
        <ab xml:id="d1e91" n="19"> Et bellabunt adversum te,/ et non praevalebunt,/ quia ego tecum
          sum, ait Dominus, ut liberem te.]</ab>
      </div>
      <div xml:id="d1e95" type="chap" n="2">
        <ab xml:id="d1e97" n="1"> Et factum est verbum Domini ad me, dicens :</ab>
        <ab xml:id="d1e100" n="2"> [Vade, et clama in auribus Jerusalem, dicens :/ Haec dicit
          Dominus :/ Recordatus sum tui, miserans adolescentiam tuam,/ et caritatem desponsationis
          tuae,/ quando secuta es me in deserto,/ in terra quae non seminatur./</ab>
        <ab xml:id="d1e103" n="3"> Sanctus Israël Domino,/ primitiae frugum ejus :/ omnes qui
          devorant eum delinquunt :/ mala venient super eos,/ dicit Dominus./</ab>
        <ab xml:id="d1e106" n="4"> Audite verbum Domini, domus Jacob,/ et omnes cognationes domus
          Israël./</ab>
        <ab xml:id="d1e109" n="5"> Haec dicit Dominus :/ Quid invenerunt patres vestri in me
          iniquitatis,/ quia elongaverunt a me,/ et ambulaverunt post vanitatem,/ et vani facti sunt
          ?/</ab>
        <ab xml:id="d1e113" n="6"> Et non dixerunt : Ubi est Dominus/ qui ascendere nos fecit de
          terra Aegypti ;/ qui traduxit nos per desertum,/ per terram inhabitabilem et inviam,/ per
          terram sitis, et imaginem mortis,/ per terram in qua non ambulavit vir,/ neque habitavit
          homo ?/</ab>
        <ab xml:id="d1e116" n="7"> Et induxi vos in terram Carmeli,/ ut comederetis fructum ejus et
          optima illius :/ et ingressi contaminastis terram meam,/ et haereditatem meam posuistis in
          abominationem./</ab>
        <ab xml:id="d1e119" n="8"> Sacerdotes non dixerunt : Ubi est Dominus ?/ et tenentes legem
          nescierunt me,/ et pastores praevaricati sunt in me,/ et prophetae prophetaverunt in
          Baal,/ et idola secuti sunt./</ab>
        <ab xml:id="d1e122" n="9"> Propterea adhuc judicio contendam vobiscum, ait Dominus,/ et cum
          filiis vestris disceptabo./</ab>
        <ab xml:id="d1e125" n="10"> Transite ad insulas Cethim, et videte :/ et in Cedar mittite, et
          considerate vehementer :/ et videte si factum est hujuscemodi :/</ab>
        <ab xml:id="d1e128" n="11"> si mutavit gens deos suos,/ et certe ipsi non sunt dii :/
          populus vero meus mutavit gloriam suam in idolum./</ab>
        <ab xml:id="d1e132" n="12"> Obstupescite, caeli, super hoc,/ et portae ejus, desolamini
          vehementer, dicit Dominus./</ab>
        <ab xml:id="d1e135" n="13"> Duo enim mala fecit populus meus :/ me dereliquerunt fontem
          aquae vivae,/ et foderunt sibi cisternas, cisternas dissipatas,/ quia continere non valent
          aquas./</ab>
        <ab xml:id="d1e138" n="14"> Numquid servus est Israël, aut vernaculus ?/ quare ergo factus
          est in praedam ?/</ab>
        <ab xml:id="d1e141" n="15"> Super eum rugierunt leones,/ et dederunt vocem suam :/ posuerunt
          terram ejus in solitudinem./ Civitates ejus exustae sunt,/ et non est qui habitet in
          eis./</ab>
        <ab xml:id="d1e144" n="16"> Filii quoque Mempheos et Taphnes/ constupraverunt te usque ad
          verticem./</ab>
        <ab xml:id="d1e147" n="17"> Numquid non istud factum est tibi,/ quia dereliquisti Dominum
          Deum tuum/ eo tempore quo ducebat te per viam ?/</ab>
        <ab xml:id="d1e151" n="18"> Et nunc quid tibi vis in via Aegypti,/ ut bibas aquam turbidam
          ?/ et quid tibi cum via Assyriorum,/ ut bibas aquam fluminis ?/</ab>
        <ab xml:id="d1e154" n="19"> Arguet te malitia tua,/ et aversio tua increpabit te./ Scito et
          vide quia malum et amarum est/ reliquisse te Dominum Deum tuum,/ et non esse timorem mei
          apud te,/ dicit Dominus Deus exercituum./</ab>
        <ab xml:id="d1e157" n="20"> A saeculo confregisti jugum meum :/ rupisti vincula mea,/ et
          dixisti : Non serviam./ In omni enim colle sublimi,/ et sub omni ligno frondoso,/ tu
          prosternebaris meretrix./</ab>
        <ab xml:id="d1e160" n="21"> Ego autem plantavi te vineam electam,/ omne semen verum :/
          quomodo ergo conversa es mihi in pravum,/ vinea aliena ?/</ab>
        <ab xml:id="d1e163" n="22"> Si laveris te nitro,/ et multiplicaveris tibi herbam borith,/
          maculata es in iniquitate tua coram me,/ dicit Dominus Deus./</ab>
        <ab xml:id="d1e166" n="23"> Quomodo dicis : Non sum polluta ;/ post Baalim non ambulavi ?/
          Vide vias tuas in convalle ;/ scito quid feceris :/ cursor levis explicans vias
          suas./</ab>
        <ab xml:id="d1e170" n="24"> Onager assuetus in solitudine,/ in desiderio animae suae
          attraxit ventum amoris sui :/ nullus avertet eam :/ omnes qui quaerunt eam non deficient
          :/ in menstruis ejus invenient eam./</ab>
        <ab xml:id="d1e173" n="25"> Prohibe pedem tuum a nuditate,/ et guttur tuum a siti./ Et
          dixisti : Desperavi : nequaquam faciam :/ adamavi quippe alienos,/ et post eos
            ambulabo.]<pc ana="#pilcrow"/>
        </ab>
        <ab xml:id="d1e177" n="26"> [Quomodo confunditur fur quando deprehenditur,/ sic confusi sunt
          domus Israël,/ ipsi et reges eorum,/ principes, et sacerdotes, et prophetae eorum,/</ab>
        <ab xml:id="d1e180" n="27"> dicentes ligno : Pater meus es tu :/ et lapidi : Tu me
          genuisti./ Verterunt ad me tergum et non faciem,/ et in tempore afflictionis suae dicent
          :/ Surge, et libera nos./</ab>
        <ab xml:id="d1e183" n="28"> Ubi sunt dii tui quos fecisti tibi ?/ surgant, et liberent te in
          tempore afflictionis tuae :/ secundum numerum quippe civitatum tuarum erant dii tui,
          Juda./</ab>
        <ab xml:id="d1e186" n="29"> Quid vultis mecum judicio contendere ?/ omnes dereliquistis me,
          dicit Dominus./</ab>
        <ab xml:id="d1e190" n="30"> Frustra percussi filios vestros :/ disciplinam non receperunt./
          Devoravit gladius vester prophetas vestros :/ quasi leo vastator</ab>
        <ab xml:id="d1e193" n="31"> generatio vestra./ Videte verbum Domini :/ numquid solitudo
          factus sum Israëli,/ aut terra serotina ?/ quare ergo dixit populus meus : Recessimus ;/
          non veniemus ultra ad te ?/</ab>
        <ab xml:id="d1e196" n="32"> Numquid obliviscetur virgo ornamenti sui,/ aut sponsa fasciae
          pectoralis suae ?/ populus vero meus oblitus est mei diebus innumeris./</ab>
        <ab xml:id="d1e199" n="33"> Quid niteris bonam ostendere viam tuam/ ad quaerendam
          dilectionem,/ quae insuper et malitias tuas docuisti vias tuas,/</ab>
        <ab xml:id="d1e202" n="34"> et in alis tuis inventus est sanguis animarum pauperum et
          innocentum ?/ non in fossis inveni eos,/ sed in omnibus quae supra memoravi./</ab>
        <ab xml:id="d1e205" n="35"> Et dixisti : Absque peccato et innocens ego sum,/ et propterea
          avertatur furor tuus a me./ Ecce ego judicio contendam tecum,/ eo quod dixeris : Non
          peccavi./</ab>
        <ab xml:id="d1e209" n="36"> Quam vilis facta es nimis, iterans vias tuas !/ et ab Aegypto
          confunderis,/ sicut confusa es ab Assur./</ab>
        <ab xml:id="d1e212" n="37"> Nam et ab ista egredieris,/ et manus tuae erunt super caput tuum
          :/ quoniam obtrivit Dominus confidentiam tuam,/ et nihil habebis prosperum in ea.]</ab>
      </div>
      <div xml:id="d1e216" type="chap" n="3">
        <ab xml:id="d1e218" n="1"> [Vulgo dicitur : Si dimiserit vir uxorem suam,/ et recedens ab eo
          duxerit virum alterum,/ numquid revertetur ad eam ultra ?/ numquid non polluta et
          contaminata erit mulier illa ?/ Tu autem fornicata es cum amatoribus multis :/ tamen
          revertere ad me, dicit Dominus,/ et ego suscipiam te./</ab>
        <ab xml:id="d1e221" n="2"> Leva oculos tuos in directum,/ et vide ubi non prostrata sis./ In
          viis sedebas,/ exspectans eos quasi latro in solitudine :/ et polluisti terram in
          fornicationibus tuis, et in malitiis tuis./</ab>
        <ab xml:id="d1e224" n="3"> Quam ob rem prohibitae sunt stillae pluviarum,/ et serotinus
          imber non fuit./ Frons mulieris meretricis facta est tibi ;/ noluisti erubescere./</ab>
        <ab xml:id="d1e227" n="4"> Ergo saltem amodo voca me :/ Pater meus, dux virginitatis meae tu
          es :/</ab>
        <ab xml:id="d1e230" n="5"> numquid irasceris in perpetuum,/ aut perseverabis in finem ?/
          ecce locuta es, et fecisti mala, et potuisti.]<pc ana="#pilcrow"/>
        </ab>
        <ab xml:id="d1e235" n="6"> Et dixit Dominus ad me in diebus Josiae regis : [Numquid vidisti
          quae fecerit aversatrix Israël ?/ Abiit sibimet super omnem montem excelsum,/ et sub omni
          ligno frondoso,/ et fornicata est ibi./</ab>
        <ab xml:id="d1e238" n="7"> Et dixi, cum fecisset haec omnia :/ Ad me revertere :/ et non est
          reversa./ Et vidit praevaricatrix soror ejus Juda/</ab>
        <ab xml:id="d1e241" n="8"> quia pro eo quod moechata esset aversatrix Israël,/ dimisissem
          eam,/ et dedissem ei libellum repudii :/ et non timuit praevaricatrix Juda soror ejus,/
          sed abiit, et fornicata est etiam ipsa :/</ab>
        <ab xml:id="d1e244" n="9"> et facilitate fornicationis suae contaminavit terram,/ et
          moechata est cum lapide et ligno :/</ab>
        <ab xml:id="d1e247" n="10"> et in omnibus his non est reversa ad me/ praevaricatrix soror
          ejus Juda/ in toto corde suo,/ sed in mendacio, ait Dominus.]</ab>
        <ab xml:id="d1e250" n="11"> Et dixit Dominus ad me : Justificavit animam suam aversatrix
          Israël, comparatione praevaricatricis Judae.</ab>
        <ab xml:id="d1e254" n="12"> Vade, et clama sermones istos contra aquilonem, et dices :
          [Revertere, aversatrix Israël, ait Dominus,/ et non avertam faciem meam a vobis,/ quia
          sanctus ego sum, dicit Dominus,/ et non irascar in perpetuum./</ab>
        <ab xml:id="d1e257" n="13"> Verumtamen scito iniquitatem tuam,/ quia in Dominum Deum tuum
          praevaricata es,/ et dispersisti vias tuas alienis sub omni ligno frondoso,/ et vocem meam
          non audisti, ait Dominus./</ab>
        <ab xml:id="d1e260" n="14"> Convertimini, filii revertentes, dicit Dominus,/ quia ego vir
          vester :/ et assumam vos unum de civitate,/ et duos de cognatione,/ et introducam vos in
          Sion./</ab>
        <ab xml:id="d1e263" n="15"> Et dabo vobis pastores juxta cor meum,/ et pascent vos scientia
          et doctrina./</ab>
        <ab xml:id="d1e266" n="16"> Cumque multiplicati fueritis,/ et creveritis in terra in diebus
          illis, ait Dominus,/ non dicent ultra :/ Arca testamenti Domini :/ neque ascendet super
          cor, neque recordabuntur illius,/ nec visitabitur, nec fiet ultra./</ab>
        <ab xml:id="d1e269" n="17"> In tempore illo vocabunt Jerusalem solium Domini :/ et
          congregabuntur ad eam omnes gentes/ in nomine Domini in Jerusalem,/ et non ambulabunt post
          pravitatem cordis sui pessimi./</ab>
        <ab xml:id="d1e273" n="18"> In diebus illis ibit domus Juda ad domum Israël,/ et venient
          simul de terra aquilonis/ ad terram quam dedi patribus vestris./</ab>
        <ab xml:id="d1e276" n="19"> Ego autem dixi :/ Quomodo ponam te in filios,/ et tribuam tibi
          terram desiderabilem,/ haereditatem praeclaram exercituum gentium ?/ Et dixi : Patrem
          vocabis me,/ et post me ingredi non cessabis./</ab>
        <ab xml:id="d1e279" n="20"> Sed quomodo si contemnat mulier amatorem suum,/ sic contempsit
          me domus Israël,/ dicit Dominus./</ab>
        <ab xml:id="d1e282" n="21"> Vox in viis audita est,/ ploratus et ululatus filiorum Israël :/
          quoniam iniquam fecerunt viam suam ;/ obliti sunt Domini Dei sui./</ab>
        <ab xml:id="d1e285" n="22"> Convertimini, filii revertentes,/ et sanabo aversiones vestras./
          Ecce nos venimus ad te :/ tu enim es Dominus Deus noster./</ab>
        <ab xml:id="d1e288" n="23"> Vere mendaces erant colles,/ et multitudo montium :/ vere in
          Domino Deo nostro salus Israël./</ab>
        <ab xml:id="d1e292" n="24"> Confusio comedit laborem patrum nostrorum ab adolescentia nostra
          :/ greges eorum, et armenta eorum,/ filios eorum, et filias eorum./</ab>
        <ab xml:id="d1e295" n="25"> Dormiemus in confusione nostra,/ et operiet nos ignominia nostra
          :/ quoniam Domino Deo nostro peccavimus nos, et patres nostri,/ ab adolescentia nostra
          usque ad diem hanc :/ et non audivimus vocem Domini Dei nostri.]</ab>
      </div>
      <div xml:id="d1e299" type="chap" n="4">
        <ab xml:id="d1e301" n="1"> [Si reverteris, Israël, ait Dominus,/ ad me convertere :/ si
          abstuleris offendicula tua a facie mea,/ non commoveberis./</ab>
        <ab xml:id="d1e304" n="2"> Et jurabis : Vivit Dominus in veritate, et in judicio, et in
          justitia :/ et benedicent eum gentes,/ ipsumque laudabunt./</ab>
        <ab xml:id="d1e307" n="3"> Haec enim dicit Dominus viro Juda et Jerusalem :/ Novate vobis
          novale,/ et nolite serere super spinas./</ab>
        <ab xml:id="d1e310" n="4"> Circumcidimini Domino,/ et auferte praeputia cordium vestrorum,/
          viri Juda, et habitatores Jerusalem :/ ne forte egrediatur ut ignis indignatio mea,/ et
          succendatur, et non sit qui extinguat,/ propter malitiam cogitationum vestrarum.]<pc
            ana="#pilcrow"/>
        </ab>
        <ab xml:id="d1e314" n="5"> [Annuntiate in Juda, et in Jerusalem auditum facite :/ loquimini,
          et canite tuba in terra,/ clamate fortiter, et dicite :/ Congregamini, et ingrediamur
          civitates munitas./</ab>
        <ab xml:id="d1e318" n="6"> Levate signum in Sion ;/ confortamini, nolite stare :/ quia malum
          ego adduco ab aquilone,/ et contritionem magnam./</ab>
        <ab xml:id="d1e321" n="7"> Ascendit leo de cubili suo,/ et praedo gentium se levavit :/
          egressus est de loco suo ut ponat terram tuam in solitudinem :/ civitates tuae
          vastabuntur,/ remanentes absque habitatore./</ab>
        <ab xml:id="d1e324" n="8"> Super hoc accingite vos ciliciis ;/ plangite, et ululate :/ quia
          non est aversa ira furoris Domini a nobis./</ab>
        <ab xml:id="d1e327" n="9"> Et erit in die illa, dicit Dominus :/ peribit cor regis, et cor
          principum,/ et obstupescent sacerdotes,/ et prophetae consternabuntur.]</ab>
        <ab xml:id="d1e330" n="10"> Et dixi : [Heu ! heu ! heu ! Domine Deus,/ ergone decepisti
          populum istum et Jerusalem,/ dicens : Pax erit vobis :/ et ecce pervenit gladius usque ad
          animam ?]</ab>
        <ab xml:id="d1e333" n="11"> [In tempore illo dicetur populo huic et Jerusalem :/ Ventus
          urens in viis quae sunt in deserto viae filiae populi mei,/ non ad ventilandum et ad
          purgandum./</ab>
        <ab xml:id="d1e337" n="12"> Spiritus plenus ex his veniet mihi,/ et nunc ego loquar judicia
          mea cum eis./</ab>
        <ab xml:id="d1e340" n="13"> Ecce quasi nubes ascendet,/ et quasi tempestas currus ejus :/
          velociores aquilis equi illius./ Vae nobis, quoniam vastati sumus./</ab>
        <ab xml:id="d1e343" n="14"> Lava a malitia cor tuum, Jerusalem, ut salva fias :/ usquequo
          morabuntur in te cogitationes noxiae ?/</ab>
        <ab xml:id="d1e346" n="15"> Vox enim annuntiantis a Dan,/ et notum facientis idolum de monte
          Ephraim./</ab>
        <ab xml:id="d1e349" n="16"> Dicite gentibus : Ecce auditum est in Jerusalem/ custodes venire
          de terra longinqua,/ et dare super civitates Juda vocem suam :/</ab>
        <ab xml:id="d1e352" n="17"> quasi custodes agrorum facti sunt super eam in gyro,/ quia me ad
          iracundiam provocavit, dicit Dominus./</ab>
        <ab xml:id="d1e356" n="18"> Viae tuae et cogitationes tuae fecerunt haec tibi :/ ista
          malitia tua, quia amara,/ quia tetigit cor tuum./</ab>
        <ab xml:id="d1e359" n="19"> Ventrem meum, ventrem meum doleo ;/ sensus cordis mei turbati
          sunt in me./ Non tacebo, quoniam vocem buccinae audivit anima mea,/ clamorem
          praelii./</ab>
        <ab xml:id="d1e362" n="20"> Contritio super contritionem vocata est,/ et vastata est omnis
          terra :/ repente vastata sunt tabernacula mea ;/ subito pelles meae./</ab>
        <ab xml:id="d1e365" n="21"> Usquequo videbo fugientem ;/ audiam vocem buccinae ?/</ab>
        <ab xml:id="d1e368" n="22"> Quia stultus populus meus me non cognovit :/ filii insipientes
          sunt et vecordes :/ sapientes sunt ut faciant mala,/ bene autem facere nescierunt./</ab>
        <ab xml:id="d1e371" n="23"> Aspexi terram, et ecce vacua erat et nihili ;/ et caelos, et non
          erat lux in eis./</ab>
        <ab xml:id="d1e375" n="24"> Vidi montes, et ecce movebantur :/ et omnes colles conturbati
          sunt./</ab>
        <ab xml:id="d1e378" n="25"> Intuitus sum, et non erat homo :/ et omne volatile caeli
          recessit./</ab>
        <ab xml:id="d1e381" n="26"> Aspexi, et ecce Carmelus desertus,/ et omnes urbes ejus
          destructae sunt a facie Domini,/ et a facie irae furoris ejus./</ab>
        <ab xml:id="d1e384" n="27"> Haec enim dicit Dominus :/ Deserta erit omnis terra,/ sed tamen
          consummationem non faciam./</ab>
        <ab xml:id="d1e387" n="28"> Lugebit terra, et moerebunt caeli desuper,/ eo quod locutus
          sum./ Cogitavi, et non poenituit me,/ nec aversus sum ab eo./</ab>
        <ab xml:id="d1e390" n="29"> A voce equitis et mittentis sagittam fugit omnis civitas :/
          ingressi sunt ardua, et ascenderunt rupes :/ universae urbes derelictae sunt,/ et non
          habitat in eis homo./</ab>
        <ab xml:id="d1e394" n="30"> Tu autem vastata, quid facies ?/ cum vestieris te coccino,/ cum
          ornata fueris monili aureo,/ et pinxeris stibio oculos tuos,/ frustra componeris :/
          contempserunt te amatores tui ;/ animam tuam quaerent./</ab>
        <ab xml:id="d1e397" n="31"> Vocem enim quasi parturientis audivi,/ angustias ut puerperae :/
          vox filiae Sion intermorientis,/ expandentisque manus suas :/ Vae mihi, quia defecit anima
          mea propter interfectos !]</ab>
      </div>
      <div xml:id="d1e401" type="chap" n="5">
        <ab xml:id="d1e403" n="1"> [Circuite vias Jerusalem,/ et aspicite, et considerate,/ et
          quaerite in plateis ejus,/ an inveniatis virum facientem judicium,/ et quaerentem fidem :/
          et propitius ero ei./</ab>
        <ab xml:id="d1e406" n="2"> Quod si etiam : Vivit Dominus, dixerint,/ et hoc falso
          jurabunt./</ab>
        <ab xml:id="d1e409" n="3"> Domine, oculi tui respiciunt fidem :/ percussisti eos, et non
          doluerunt ;/ attrivisti eos, et renuerunt accipere disciplinam :/ induraverunt facies suas
          supra petram,/ et noluerunt reverti./</ab>
        <ab xml:id="d1e412" n="4"> Ego autem dixi : Forsitan pauperes sunt et stulti,/ ignorantes
          viam Domini,/ judicium Dei sui./</ab>
        <ab xml:id="d1e415" n="5"> Ibo igitur ad optimates, et loquar eis :/ ipsi enim cognoverunt
          viam Domini,/ judicium Dei sui :/ et ecce magis hi simul confregerunt jugum ;/ ruperunt
          vincula./</ab>
        <ab xml:id="d1e419" n="6"> Idcirco percussit eos leo de silva ;/ lupus ad vesperam vastavit
          eos :/ pardus vigilans super civitates eorum :/ omnis qui egressus fuerit ex eis capietur
          :/ quia multiplicatae sunt praevaricationes eorum ;/ confortatae sunt aversiones
          eorum./</ab>
        <ab xml:id="d1e422" n="7"> Super quo propitius tibi esse potero ?/ filii tui dereliquerunt
          me,/ et jurant in his qui non sunt dii./ Saturavi eos, et moechati sunt,/ et in domo
          meretricis luxuriabantur./</ab>
        <ab xml:id="d1e425" n="8"> Equi amatores et emissarii facti sunt :/ unusquisque ad uxorem
          proximi sui hinniebat./</ab>
        <ab xml:id="d1e428" n="9"> Numquid super his non visitabo, dicit Dominus,/ et in gente tali
          non ulciscetur anima mea ?/</ab>
        <ab xml:id="d1e431" n="10"> Ascendite muros ejus, et dissipate :/ consummationem autem
          nolite facere :/ auferte propagines ejus,/ quia non sunt Domini./</ab>
        <ab xml:id="d1e434" n="11"> Praevaricatione enim praevaricata est in me/ domus Israël, et
          domus Juda, ait Dominus./</ab>
        <ab xml:id="d1e438" n="12"> Negaverunt Dominum, et dixerunt :/ Non est ipse : neque veniet
          super nos malum :/ gladium et famem non videbimus./</ab>
        <ab xml:id="d1e441" n="13"> Prophetae fuerunt in ventum locuti,/ et responsum non fuit in
          eis :/ haec ergo evenient illis./</ab>
        <ab xml:id="d1e444" n="14"> Haec dicit Dominus Deus exercituum :/ Quia locuti estis verbum
          istud,/ ecce ego do verba mea in ore tuo in ignem,/ et populum istum in ligna,/ et vorabit
          eos./</ab>
        <ab xml:id="d1e447" n="15"> Ecce ego adducam super vos gentem de longinquo,/ domus Israël,
          ait Dominus :/ gentem robustam,/ gentem antiquam,/ gentem cujus ignorabis linguam,/ nec
          intelliges quid loquatur./</ab>
        <ab xml:id="d1e450" n="16"> Pharetra ejus quasi sepulchrum patens ;/ universi fortes./</ab>
        <ab xml:id="d1e453" n="17"> Et comedet segetes tuas et panem tuum ;/ devorabit filios tuos
          et filias tuas ;/ comedet gregem tuum et armenta tua ;/ comedet vineam tuam et ficum tuam
          :/ et conteret urbes munitas tuas,/ in quibus tu habes fiduciam, gladio./</ab>
        <ab xml:id="d1e457" n="18"> Verumtamen in diebus illis, ait Dominus,/ non faciam vos in
          consummationem./</ab>
        <ab xml:id="d1e460" n="19"> Quod si dixeritis :/ Quare fecit nobis Dominus Deus noster haec
          omnia ?/ dices ad eos :/ Sicut dereliquistis me,/ et servistis deo alieno in terra
          vestra,/ sic servietis alienis in terra non vestra./</ab>
        <ab xml:id="d1e463" n="20"> Annuntiate hoc domui Jacob,/ et auditum facite in Juda, dicentes
          :/</ab>
        <ab xml:id="d1e466" n="21"> Audi, popule stulte, qui non habes cor :/ qui habentes oculos,
          non videtis ;/ et aures, et non auditis./</ab>
        <ab xml:id="d1e469" n="22"> Me ergo non timebitis, ait Dominus,/ et a facie mea non
          dolebitis ?/ qui posui arenam terminum mari,/ praeceptum sempiternum quod non praeteribit
          :/ et commovebuntur, et non poterunt ;/ et intumescent fluctus ejus, et non transibunt
          illud./</ab>
        <ab xml:id="d1e472" n="23"> Populo autem huic factum est cor incredulum et exasperans :/
          recesserunt, et abierunt./</ab>
        <ab xml:id="d1e476" n="24"> Et non dixerunt in corde suo :/ Metuamus Dominum Deum nostrum,/
          qui dat nobis pluviam temporaneam et serotinam in tempore suo,/ plenitudinem annuae messis
          custodientem nobis./</ab>
        <ab xml:id="d1e479" n="25"> Iniquitates vestrae declinaverunt haec,/ et peccata vestra
          prohibuerunt bonum a vobis :/</ab>
        <ab xml:id="d1e482" n="26"> quia inventi sunt in populo meo impii insidiantes quasi
          aucupes,/ laqueos ponentes et pedicas ad capiendos viros./</ab>
        <ab xml:id="d1e485" n="27"> Sicut decipula plena avibus,/ sic domus eorum plenae dolo :/
          ideo magnificati sunt et ditati./</ab>
        <ab xml:id="d1e488" n="28"> Incrassati sunt et impinguati,/ et praeterierunt sermones meos
          pessime./ Causam viduae non judicaverunt,/ causam pupilli non direxerunt,/ et judicium
          pauperum non judicaverunt./</ab>
        <ab xml:id="d1e491" n="29"> Numquid super his non visitabo, dicit Dominus,/ aut super gentem
          hujuscemodi non ulciscetur anima mea ?/</ab>
        <ab xml:id="d1e495" n="30"> Stupor et mirabilia facta sunt in terra :/</ab>
        <ab xml:id="d1e498" n="31"> prophetae prophetabant mendacium,/ et sacerdotes applaudebant
          manibus suis,/ et populus meus dilexit talia./ Quid igitur fiet in novissimo ejus ?]</ab>
      </div>
      <div xml:id="d1e503" type="chap" n="6">
        <ab xml:id="d1e505" n="1"> [Confortamini, filii Benjamin, in medio Jerusalem :/ et in Thecua
          clangite buccina,/ et super Bethacarem levate vexillum,/ quia malum visum est ab
          aquilone,/ et contritio magna./</ab>
        <ab xml:id="d1e508" n="2"> Speciosae et delicatae assimilavi filiam Sion./</ab>
        <ab xml:id="d1e511" n="3"> Ad eam venient pastores et greges eorum ;/ fixerunt in ea
          tentoria in circuitu :/ pascet unusquisque eos qui sub manu sua sunt./</ab>
        <ab xml:id="d1e514" n="4"> Sanctificate super eam bellum :/ consurgite, et ascendamus in
          meridie :/ vae nobis, quia declinavit dies ;/ quia longiores factae sunt umbrae vesperi
          !/</ab>
        <ab xml:id="d1e517" n="5"> Surgite, et ascendamus in nocte,/ et dissipemus domus ejus./</ab>
        <ab xml:id="d1e521" n="6"> Quia haec dicit Dominus exercituum :/ Caedite lignum ejus,/ et
          fundite circa Jerusalem aggerem./ Haec est civitas visitationis :/ omnis calumnia in medio
          ejus./</ab>
        <ab xml:id="d1e524" n="7"> Sicut frigidam fecit cisterna aquam suam,/ sic frigidam fecit
          malitiam suam./ Iniquitas et vastitas audietur in ea,/ coram me semper infirmitas et
          plaga./</ab>
        <ab xml:id="d1e527" n="8"> Erudire, Jerusalem,/ ne forte recedat anima mea a te ;/ ne forte
          ponam te desertam,/ terram inhabitabilem./</ab>
        <ab xml:id="d1e530" n="9"> Haec dicit Dominus exercituum :/ Usque ad racemum colligent quasi
          in vinea reliquias Israël./ Converte manum tuam quasi vindemiator ad cartallum./</ab>
        <ab xml:id="d1e533" n="10"> Cui loquar, et quem contestabor ut audiat ?/ ecce incircumcisae
          aures eorum,/ et audire non possunt :/ ecce verbum Domini factum est eis in opprobrium,/
          et non suscipient illud./</ab>
        <ab xml:id="d1e536" n="11"> Idcirco furore Domini plenus sum ;/ laboravi sustinens./ Effunde
          super parvulum foris,/ et super consilium juvenum simul :/ vir enim cum muliere capietur
          ;/ senex cum pleno dierum./</ab>
        <ab xml:id="d1e540" n="12"> Et transibunt domus eorum ad alteros,/ agri et uxores pariter,/
          quia extendam manum meam super habitantes terram, dicit Dominus :/</ab>
        <ab xml:id="d1e543" n="13"> a minore quippe usque ad majorem/ omnes avaritiae student,/ et a
          propheta usque ad sacerdotem/ cuncti faciunt dolum./</ab>
        <ab xml:id="d1e546" n="14"> Et curabant contritionem filiae populi mei cum ignominia,/
          dicentes : Pax, pax !/ et non erat pax./</ab>
        <ab xml:id="d1e549" n="15"> Confusi sunt, quia abominationem fecerunt :/ quin potius
          confusione non sunt confusi,/ et erubescere nescierunt./ Quam ob rem cadent inter ruentes
          :/ in tempore visitationis suae corruent, dicit Dominus./</ab>
        <ab xml:id="d1e552" n="16"> Haec dicit Dominus :/ State super vias, et videte,/ et
          interrogate de semitis antiquis quae sit via bona,/ et ambulate in ea :/ et invenietis
          refrigerium animabus vestris./ Et dixerunt : Non ambulabimus./</ab>
        <ab xml:id="d1e555" n="17"> Et constitui super vos speculatores :/ Audite vocem tubae./ Et
          dixerunt : Non audiemus./</ab>
        <ab xml:id="d1e559" n="18"> Ideo audite, gentes,/ et cognosce, congregatio,/ quanta ego
          faciam eis./</ab>
        <ab xml:id="d1e562" n="19"> Audi, terra :/ ecce ego adducam mala super populum istum,/
          fructum cogitationum ejus :/ quia verba mea non audierunt,/ et legem meam
          projecerunt./</ab>
        <ab xml:id="d1e565" n="20"> Ut quid mihi thus de Saba affertis,/ et calamum suave olentem de
          terra longinqua ?/ Holocautomata vestra non sunt accepta,/ et victimae vestrae non
          placuerunt mihi./</ab>
        <ab xml:id="d1e568" n="21"> Propterea haec dicit Dominus :/ Ecce ego dabo in populum istum
          ruinas :/ et ruent in eis patres et filii simul ;/ vicinus et proximus peribunt./</ab>
        <ab xml:id="d1e571" n="22"> Haec dicit Dominus :/ Ecce populus venit de terra aquilonis,/ et
          gens magna consurget a finibus terrae./</ab>
        <ab xml:id="d1e574" n="23"> Sagittam et scutum arripiet :/ crudelis est et non miserebitur./
          Vox ejus quasi mare sonabit :/ et super equos ascendent,/ praeparati quasi vir ad
          praelium/ adversum te, filia Sion./</ab>
        <ab xml:id="d1e578" n="24"> Audivimus famam ejus ;/ dissolutae sunt manus nostrae :/
          tribulatio apprehendit nos,/ dolores ut parturientem./</ab>
        <ab xml:id="d1e581" n="25"> Nolite exire ad agros,/ et in via ne ambuletis,/ quoniam gladius
          inimici,/ pavor in circuitu./</ab>
        <ab xml:id="d1e584" n="26"> Filia populi mei, accingere cilicio,/ et conspergere cinere :/
          luctum unigeniti fac tibi,/ planctum amarum,/ quia repente veniet vastator super
          nos./</ab>
        <ab xml:id="d1e587" n="27"> Probatorem dedi te in populo meo robustum :/ et scies, et
          probabis viam eorum./</ab>
        <ab xml:id="d1e590" n="28"> Omnes isti principes declinantes,/ ambulantes fraudulenter,/ aes
          et ferrum :/ universi corrupti sunt./</ab>
        <ab xml:id="d1e593" n="29"> Defecit sufflatorium ;/ in igne consumptum est plumbum :/
          frustra conflavit conflator,/ malitiae enim eorum non sunt consumptae./</ab>
        <ab xml:id="d1e597" n="30"> Argentum reprobum vocate eos,/ quia Dominus projecit
          illos.]</ab>
      </div>
      <div xml:id="d1e601" type="chap" n="7">
        <ab xml:id="d1e603" n="1"> Verbum quod factum est ad Jeremiam a Domino, dicens :</ab>
        <ab xml:id="d1e606" n="2"> Sta in porta domus Domini, et praedica ibi verbum istud, et dic :
          [Audite verbum Domini, omnis Juda,/ qui ingredimini per portas has ut adoretis
          Dominum./</ab>
        <ab xml:id="d1e609" n="3"> Haec dicit Dominus exercituum, Deus Israël :/ Bonas facite vias
          vestras, et studia vestra,/ et habitabo vobiscum in loco isto./</ab>
        <ab xml:id="d1e612" n="4"> Nolite confidere in verbis mendacii, dicentes :/ Templum Domini,
          templum Domini, templum Domini est !/</ab>
        <ab xml:id="d1e615" n="5"> Quoniam si bene direxeritis vias vestras, et studia vestra ;/ si
          feceritis judicium inter virum et proximum ejus ;/</ab>
        <ab xml:id="d1e619" n="6"> advenae, et pupillo, et viduae non feceritis calumniam,/ nec
          sanguinem innocentem effuderitis in loco hoc,/ et post deos alienos non ambulaveritis in
          malum vobismetipsis :/</ab>
        <ab xml:id="d1e622" n="7"> habitabo vobiscum in loco isto,/ in terra quam dedi patribus
          vestris a saeculo et usque in saeculum./</ab>
        <ab xml:id="d1e625" n="8"> Ecce vos confiditis vobis in sermonibus mendacii,/ qui non
          proderunt vobis :/</ab>
        <ab xml:id="d1e628" n="9"> furari, occidere, adulterari,/ jurare mendaciter, libare Baalim,/
          et ire post deos alienos quos ignoratis :/</ab>
        <ab xml:id="d1e631" n="10"> et venistis, et stetistis coram me/ in domo hac, in qua
          invocatum est nomen meum,/ et dixistis : Liberati sumus,/ eo quod fecerimus omnes
          abominationes istas./</ab>
        <ab xml:id="d1e634" n="11"> Numquid ergo spelunca latronum facta est domus ista,/ in qua
          invocatum est nomen meum in oculis vestris ?/ Ego, ego sum : ego vidi, dicit
          Dominus./</ab>
        <ab xml:id="d1e638" n="12"> Ite ad locum meum in Silo,/ ubi habitavit nomen meum a
          principio,/ et videte quae fecerim ei propter malitiam populi mei Israël./</ab>
        <ab xml:id="d1e641" n="13"> Et nunc, quia fecistis omnia opera haec, dicit Dominus,/ et
          locutus sum ad vos mane consurgens, et loquens, et non audistis :/ et vocavi vos, et non
          respondistis :/</ab>
        <ab xml:id="d1e644" n="14"> faciam domui huic, in qua invocatum est nomen meum,/ et in qua
          vos habetis fiduciam,/ et loco quem dedi vobis et patribus vestris,/ sicut feci Silo
          :/</ab>
        <ab xml:id="d1e647" n="15"> et projiciam vos a facie mea/ sicut projeci omnes fratres
          vestros,/ universum semen Ephraim./</ab>
        <ab xml:id="d1e650" n="16"> Tu ergo, noli orare pro populo hoc,/ nec assumas pro eis laudem
          et orationem :/ et non obsistas mihi,/ quia non exaudiam te./</ab>
        <ab xml:id="d1e653" n="17"> Nonne vides quid isti faciunt in civitatibus Juda,/ et in
          plateis Jerusalem ?/</ab>
        <ab xml:id="d1e657" n="18"> Filii colligunt ligna,/ et patres succendunt ignem,/ et mulieres
          conspergunt adipem,/ ut faciant placentas reginae caeli,/ et libent diis alienis,/ et me
          ad iracundiam provocent./</ab>
        <ab xml:id="d1e660" n="19"> Numquid me ad iracundiam provocant ?/ dicit Dominus ;/ nonne
          semetipsos in confusionem vultus sui ?/</ab>
        <ab xml:id="d1e663" n="20"> Ideo haec dicit Dominus Deus :/ Ecce furor meus et indignatio
          mea conflatur super locum istum,/ super viros, et super jumenta,/ et super lignum
          regionis, et super fruges terrae :/ et succendetur, et non extinguetur./</ab>
        <ab xml:id="d1e666" n="21"> Haec dicit Dominus exercituum, Deus Israël :/ Holocautomata
          vestra addite victimis vestris,/ et comedite carnes :/</ab>
        <ab xml:id="d1e669" n="22"> quia non sum locutus cum patribus vestris, et non praecepi eis,/
          in die qua eduxi eos de terra Aegypti,/ de verbo holocautomatum et victimarum :/</ab>
        <ab xml:id="d1e672" n="23"> sed hoc verbum praecepi eis, dicens :/ Audite vocem meam,/ et
          ero vobis Deus,/ et vos eritis mihi populus :/ et ambulate in omni via quam mandavi
          vobis,/ ut bene sit vobis./</ab>
        <ab xml:id="d1e676" n="24"> Et non audierunt, nec inclinaverunt aurem suam :/ sed abierunt
          in voluntatibus et in pravitate cordis sui mali :/ factique sunt retrorsum, et non in
          ante,/</ab>
        <ab xml:id="d1e679" n="25"> a die qua egressi sunt patres eorum de terra Aegypti/ usque ad
          diem hanc./ Et misi ad vos omnes servos meos prophetas per diem,/ consurgens diluculo, et
          mittens :/</ab>
        <ab xml:id="d1e682" n="26"> et non audierunt me,/ nec inclinaverunt aurem suam :/ sed
          induraverunt cervicem suam,/ et pejus operati sunt quam patres eorum.]</ab>
        <ab xml:id="d1e685" n="27"> Et loqueris ad eos omnia verba haec, et non audient te : et
          vocabis eos, et non respondebunt tibi.</ab>
        <ab xml:id="d1e688" n="28"> Et dices ad eos : [Haec est gens quae non audivit vocem Domini
          Dei sui,/ nec recepit disciplinam ;/ periit fides,/ et ablata est de ore eorum./</ab>
        <ab xml:id="d1e691" n="29"> Tonde capillum tuum, et projice,/ et sume in directum planctum
          :/ quia projecit Dominus et reliquit generationem furoris sui ;/</ab>
        <ab xml:id="d1e695" n="30"> quia fecerunt filii Juda malum in oculis meis, dicit Dominus./
          Posuerunt offendicula sua in domo/ in qua invocatum est nomen meum, ut polluerent eam
          :/</ab>
        <ab xml:id="d1e698" n="31"> et aedificaverunt excelsa Topheth,/ quae est in valle filii
          Ennom,/ ut incenderent filios suos et filias suas igni,/ quae non praecepi, nec cogitavi
          in corde meo./</ab>
        <ab xml:id="d1e701" n="32"> Ideo ecce dies venient, dicit Dominus,/ et non dicetur amplius
          Topheth, et vallis filii Ennom,/ sed vallis interfectionis :/ et sepelient in Topheth, eo
          quod non sit locus./</ab>
        <ab xml:id="d1e704" n="33"> Et erit morticinum populi hujus in cibos volucribus caeli et
          bestiis terrae,/ et non erit qui abigat./</ab>
        <ab xml:id="d1e707" n="34"> Et quiescere faciam de urbibus Juda,/ et de plateis Jerusalem,/
          vocem gaudii et vocem laetitiae,/ vocem sponsi et vocem sponsae :/ in desolationem enim
          erit terra.]</ab>
      </div>
      <div xml:id="d1e711" type="chap" n="8">
        <ab xml:id="d1e713" n="1"> [In illo tempore, ait Dominus,/ ejicient ossa regum Juda, et ossa
          principum ejus,/ et ossa sacerdotum, et ossa prophetarum,/ et ossa eorum qui habitaverunt
          Jerusalem,/ de sepulchris suis :/</ab>
        <ab xml:id="d1e716" n="2"> et expandent ea ad solem, et lunam,/ et omnem militiam caeli,/
          quae dilexerunt, et quibus servierunt,/ et post quae ambulaverunt,/ et quae quaesierunt,
          et adoraverunt./ Non colligentur, et non sepelientur :/ in sterquilinium super faciem
          terrae erunt./</ab>
        <ab xml:id="d1e719" n="3"> Et eligent magis mortem quam vitam,/ omnes qui residui fuerint de
          cognatione hac pessima,/ in universis locis quae derelicta sunt,/ ad quae ejeci eos, dicit
          Dominus exercituum.]<pc ana="#pilcrow"/>
        </ab>
        <ab xml:id="d1e723" n="4"> Et dices ad eos : [Haec dicit Dominus :/ Numquid qui cadit non
          resurget ?/ et qui aversus est non revertetur ?/</ab>
        <ab xml:id="d1e726" n="5"> Quare ergo aversus est populus iste in Jerusalem/ aversione
          contentiosa ?/ Apprehenderunt mendacium,/ et noluerunt reverti./</ab>
        <ab xml:id="d1e730" n="6"> Attendi, et auscultavi :/ nemo quod bonum est loquitur ;/ nullus
          est qui agat poenitentiam super peccato suo,/ dicens : Quid feci ?/ Omnes conversi sunt ad
          cursum suum,/ quasi equus impetu vadens ad praelium./</ab>
        <ab xml:id="d1e733" n="7"> Milvus in caelo cognovit tempus suum :/ turtur, et hirundo, et
          ciconia custodierunt tempus adventus sui :/ populus autem meus non cognovit judicium
          Domini./</ab>
        <ab xml:id="d1e736" n="8"> Quomodo dicitis : Sapientes nos sumus,/ et lex Domini nobiscum
          est ?/ vere mendacium operatus est stylus mendax scribarum !/</ab>
        <ab xml:id="d1e739" n="9"> Confusi sunt sapientes ;/ perterriti et capti sunt :/ verbum enim
          Domini projecerunt,/ et sapientia nulla est in eis./</ab>
        <ab xml:id="d1e742" n="10"> Propterea dabo mulieres eorum exteris,/ agros eorum haeredibus,/
          quia a minimo usque ad maximum/ omnes avaritiam sequuntur :/ a propheta usque ad
          sacerdotem/ cuncti faciunt mendacium./</ab>
        <ab xml:id="d1e745" n="11"> Et sanabant contritionem filiae populi mei ad ignominiam,/
          dicentes : Pax, pax !/ cum non esset pax./</ab>
        <ab xml:id="d1e749" n="12"> Confusi sunt, quia abominationem fecerunt :/ quinimmo confusione
          non sunt confusi,/ et erubescere nescierunt./ Idcirco cadent inter corruentes :/ in
          tempore visitationis suae corruent, dicit Dominus./</ab>
        <ab xml:id="d1e752" n="13"> Congregans congregabo eos, ait Dominus./ Non est uva in vitibus,
          et non sunt ficus in ficulnea :/ folium defluxit,/ et dedi eis quae praetergressa
          sunt./</ab>
        <ab xml:id="d1e755" n="14"> Quare sedemus ?/ convenite, et ingrediamur civitatem munitam,/
          et sileamus ibi :/ quia Dominus Deus noster silere nos fecit,/ et potum dedit nobis aquam
          fellis :/ peccavimus enim Domino./</ab>
        <ab xml:id="d1e758" n="15"> Exspectavimus pacem, et non erat bonum :/ tempus medelae, et
          ecce formido./</ab>
        <ab xml:id="d1e761" n="16"> A Dan auditus est fremitus equorum ejus ;/ a voce hinnituum
          pugnatorum ejus commota est omnis terra :/ et venerunt, et devoraverunt terram et
          plenitudinem ejus ;/ urbem et habitatores ejus./</ab>
        <ab xml:id="d1e764" n="17"> Quia ecce ego mittam vobis serpentes regulos,/ quibus non est
          incantatio :/ et mordebunt vos, ait Dominus./</ab>
        <ab xml:id="d1e768" n="18"> Dolor meus super dolorem,/ in me cor meum moerens./</ab>
        <ab xml:id="d1e771" n="19"> Ecce vox clamoris filiae populi mei de terra longinqua :/
          Numquid Dominus non est in Sion ?/ aut rex ejus non est in ea ?/ Quare ergo me ad
          iracundiam concitaverunt in sculptilibus suis,/ et in vanitatibus alienis ?/</ab>
        <ab xml:id="d1e774" n="20"> Transiit messis, finita est aestas,/ et nos salvati non
          sumus./</ab>
        <ab xml:id="d1e777" n="21"> Super contritione filiae populi mei contritus sum, et
          contristatus :/ stupor obtinuit me./</ab>
        <ab xml:id="d1e780" n="22"> Numquid resina non est in Galaad ?/ aut medicus non est ibi ?/
          quare igitur non est obducta cicatrix filiae populi mei ?]</ab>
      </div>
      <div xml:id="d1e784" type="chap" n="9">
        <ab xml:id="d1e786" n="1"> [Quis dabit capiti meo aquam,/ et oculis meis fontem lacrimarum,/
          et plorabo die ac nocte interfectos filiae populi mei ?/</ab>
        <ab xml:id="d1e789" n="2"> Quis dabit me in solitudine diversorium viatorum,/ et derelinquam
          populum meum,/ et recedam ab eis ?/ quia omnes adulteri sunt,/ coetus
          praevaricatorum./</ab>
        <ab xml:id="d1e792" n="3"> Et extenderunt linguam suam/ quasi arcum mendacii et non
          veritatis :/ confortati sunt in terra,/ quia de malo ad malum egressi sunt,/ et me non
          cognoverunt, dicit Dominus./</ab>
        <ab xml:id="d1e795" n="4"> Unusquisque se a proximo suo custodiat,/ et in omni fratre suo
          non habeat fiduciam :/ quia omnis frater supplantans supplantabit,/ et omnis amicus
          fraudulenter incedet./</ab>
        <ab xml:id="d1e798" n="5"> Et vir fratrem suum deridebit,/ et veritatem non loquentur :/
          docuerunt enim linguam suam loqui mendacium ;/ ut inique agerent laboraverunt./</ab>
        <ab xml:id="d1e802" n="6"> Habitatio tua in medio doli :/ in dolo renuerunt scire me, dicit
          Dominus./</ab>
        <ab xml:id="d1e805" n="7"> Propterea haec dicit Dominus exercituum :/ Ecce ego conflabo, et
          probabo eos :/ quid enim aliud faciam a facie filiae populi mei ?/</ab>
        <ab xml:id="d1e808" n="8"> Sagitta vulnerans lingua eorum,/ dolum locuta est./ In ore suo
          pacem cum amico suo loquitur,/ et occulte ponit ei insidias./</ab>
        <ab xml:id="d1e811" n="9"> Numquid super his non visitabo, dicit Dominus,/ aut in gente
          hujusmodi non ulciscetur anima mea ?/</ab>
        <ab xml:id="d1e814" n="10"> Super montes assumam fletum ac lamentum,/ et super speciosa
          deserti planctum,/ quoniam incensa sunt, eo quod non sit vir pertransiens,/ et non
          audierunt vocem possidentis :/ a volucre caeli usque ad pecora transmigraverunt et
          recesserunt./</ab>
        <ab xml:id="d1e817" n="11"> Et dabo Jerusalem in acervos arenae,/ et cubilia draconum :/ et
          civitates Juda dabo in desolationem,/ eo quod non sit habitator./</ab>
        <ab xml:id="d1e821" n="12"> Quis est vir sapiens qui intelligat hoc,/ et ad quem verbum oris
          Domini fiat, ut annuntiet istud,/ quare perierit terra, et exusta sit quasi desertum,/ eo
          quod non sit qui pertranseat ?/</ab>
        <ab xml:id="d1e824" n="13"> Et dixit Dominus :/ Quia dereliquerunt legem meam quam dedi
          eis,/ et non audierunt vocem meam,/ et non ambulaverunt in ea,/</ab>
        <ab xml:id="d1e827" n="14"> et abierunt post pravitatem cordis sui,/ et post Baalim, quod
          didicerunt a patribus suis :/</ab>
        <ab xml:id="d1e830" n="15"> idcirco haec dicit Dominus exercituum, Deus Israël :/ Ecce ego
          cibabo populum istum absinthio,/ et potum dabo eis aquam fellis./</ab>
        <ab xml:id="d1e833" n="16"> Et dispergam eos in gentibus/ quas non noverunt ipsi et patres
          eorum,/ et mittam post eos gladium,/ donec consumantur./</ab>
        <ab xml:id="d1e836" n="17"> Haec dicit Dominus exercituum, Deus Israël :/ Contemplamini, et
          vocate lamentatrices, et veniant :/ et ad eas quae sapientes sunt mittite, et properent
          :/</ab>
        <ab xml:id="d1e840" n="18"> festinent, et assumant super nos lamentum :/ deducant oculi
          nostri lacrimas,/ et palpebrae nostrae defluant aquis./</ab>
        <ab xml:id="d1e843" n="19"> Quia vox lamentationis audita est de Sion :/ Quomodo vastati
          sumus,/ et confusi vehementer ?/ quia dereliquimus terram ;/ quoniam dejecta sunt
          tabernacula nostra./</ab>
        <ab xml:id="d1e846" n="20"> Audite ergo, mulieres, verbum Domini,/ et assumant aures vestrae
          sermonem oris ejus,/ et docete filias vestras lamentum,/ et unaquaeque proximam suam
          planctum :/</ab>
        <ab xml:id="d1e849" n="21"> quia ascendit mors per fenestras nostras ;/ ingressa est domos
          nostras,/ disperdere parvulos deforis,/ juvenes de plateis.]</ab>
        <ab xml:id="d1e852" n="22"> Loquere : [Haec dicit Dominus :/ Et cadet morticinum hominis/
          quasi stercus super faciem regionis,/ et quasi foenum post tergum metentis,/ et non est
          qui colligat./</ab>
        <ab xml:id="d1e855" n="23"> Haec dicit Dominus :/ Non glorietur sapiens in sapientia sua,/
          et non glorietur fortis in fortitudine sua,/ et non glorietur dives in divitiis suis
          :/</ab>
        <ab xml:id="d1e859" n="24"> sed in hoc glorietur, qui gloriatur,/ scire et nosse me,/ quia
          ego sum Dominus qui facio misericordiam,/ et judicium, et justitiam in terra :/ haec enim
          placent mihi, ait Dominus./</ab>
        <ab xml:id="d1e862" n="25"> Ecce dies veniunt, dicit Dominus,/ et visitabo super omnem qui
          circumcisum habet praeputium,/</ab>
        <ab xml:id="d1e865" n="26"> super Aegyptum, et super Juda, et super Edom,/ et super filios
          Ammon, et super Moab ;/ et super omnes qui attonsi sunt in comam,/ habitantes in deserto
          :/ quia omnes gentes habent praeputium,/ omnis autem domus Israël incircumcisi sunt
          corde.]</ab>
      </div>
      <div xml:id="d1e869" type="chap" n="10">
        <ab xml:id="d1e871" n="1"> [Audite verbum quod locutus est Dominus super vos, domus
          Israël./</ab>
        <ab xml:id="d1e874" n="2"> Haec dicit Dominus :/ Juxta vias gentium nolite discere,/ et a
          signis caeli nolite metuere, quae timent gentes,/</ab>
        <ab xml:id="d1e877" n="3"> quia leges populorum vanae sunt./ Quia lignum de saltu praecidit
          opus manus artificis in ascia :/</ab>
        <ab xml:id="d1e880" n="4"> argento et auro decoravit illud :/ clavis et malleis compegit, ut
          non dissolvatur :/</ab>
        <ab xml:id="d1e883" n="5"> in similitudinem palmae fabricata sunt,/ et non loquentur :/
          portata tollentur,/ quia incedere non valent./ Nolite ergo timere ea,/ quia nec male
          possunt facere, nec bene./</ab>
        <ab xml:id="d1e887" n="6"> Non est similis tui, Domine :/ magnus es tu,/ et magnum nomen
          tuum in fortitudine./</ab>
        <ab xml:id="d1e890" n="7"> Quis non timebit te, o Rex gentium ?/ tuum est enim decus :/
          inter cunctos sapientes gentium,/ et in universis regnis eorum,/ nullus est similis
          tui./</ab>
        <ab xml:id="d1e893" n="8"> Pariter insipientes et fatui probabuntur :/ doctrina vanitatis
          eorum lignum est./</ab>
        <ab xml:id="d1e896" n="9"> Argentum involutum de Tharsis affertur,/ et aurum de Ophaz :/
          opus artificis et manus aerarii./ Hyacinthus et purpura indumentum eorum :/ opus artificum
          universa haec./</ab>
        <ab xml:id="d1e899" n="10"> Dominus autem Deus verus est,/ ipse Deus vivens,/ et rex
          sempiternus./ Ab indignatione ejus commovebitur terra,/ et non sustinebunt gentes
          comminationem ejus./</ab>
        <ab xml:id="d1e902" n="11"> Sic ergo dicetis eis :/ Dii qui caelos et terram non fecerunt,/
          pereant de terra et de his quae sub caelo sunt !/</ab>
        <ab xml:id="d1e906" n="12"> Qui facit terram in fortitudine sua,/ praeparat orbem in
          sapientia sua,/ et prudentia sua extendit caelos :/</ab>
        <ab xml:id="d1e909" n="13"> ad vocem suam dat multitudinem aquarum in caelo,/ et elevat
          nebulas ab extremitatibus terrae :/ fulgura in pluviam facit,/ et educit ventum de
          thesauris suis./</ab>
        <ab xml:id="d1e912" n="14"> Stultus factus est omnis homo a scientia :/ confusus est artifex
          omnis in sculptili,/ quoniam falsum est quod conflavit,/ et non est spiritus in eis./</ab>
        <ab xml:id="d1e915" n="15"> Vana sunt, et opus risu dignum :/ in tempore visitationis suae
          peribunt./</ab>
        <ab xml:id="d1e918" n="16"> Non est his similis pars Jacob :/ qui enim formavit omnia, ipse
          est,/ et Israël virga haereditatis ejus :/ Dominus exercituum nomen illi./</ab>
        <ab xml:id="d1e921" n="17"> Congrega de terra confusionem tuam,/ quae habitas in obsidione
          :/</ab>
        <ab xml:id="d1e925" n="18"> quia haec dicit Dominus :/ Ecce ego longe projiciam habitatores
          terrae in hac vice,/ et tribulabo eos ita ut inveniantur./</ab>
        <ab xml:id="d1e928" n="19"> Vae mihi super contritione mea :/ pessima plaga mea./ Ego autem
          dixi :/ Plane haec infirmitas mea est, et portabo illam./</ab>
        <ab xml:id="d1e931" n="20"> Tabernaculum meum vastatum est ;/ omnes funiculi mei dirupti
          sunt :/ filii mei exierunt a me, et non subsistunt./ Non est qui extendat ultra tentorium
          meum,/ et erigat pelles meas./</ab>
        <ab xml:id="d1e934" n="21"> Quia stulte egerunt pastores,/ et Dominum non quaesierunt :/
          propterea non intellexerunt,/ et omnis grex eorum dispersus est./</ab>
        <ab xml:id="d1e937" n="22"> Vox auditionis ecce venit,/ et commotio magna de terra aquilonis
          :/ ut ponat civitates Juda solitudinem,/ et habitaculum draconum./</ab>
        <ab xml:id="d1e940" n="23"> Scio, Domine,/ quia non est hominis via ejus,/ nec viri est ut
          ambulet,/ et dirigat gressus suos./</ab>
        <ab xml:id="d1e944" n="24"> Corripe me, Domine, verumtamen in judicio,/ et non in furore
          tuo, ne forte ad nihilum redigas me./</ab>
        <ab xml:id="d1e947" n="25"> Effunde indignationem tuam super gentes quae non cognoverunt
          te,/ et super provincias quae nomen tuum non invocaverunt :/ quia comederunt Jacob, et
          devoraverunt eum,/ et consumpserunt illum, et decus ejus dissipaverunt.]</ab>
      </div>
      <div xml:id="d1e951" type="chap" n="11">
        <ab xml:id="d1e953" n="1"> Verbum quod factum est a Domino ad Jeremiam, dicens :</ab>
        <ab xml:id="d1e956" n="2"> [Audite verba pacti hujus,/ et loquimini ad viros Juda,/ et ad
          habitatores Jerusalem,/</ab>
        <ab xml:id="d1e959" n="3"> et dices ad eos : Haec dicit Dominus Deus Israël :/ Maledictus
          vir qui non audierit verba pacti hujus/</ab>
        <ab xml:id="d1e962" n="4"> quod praecepi patribus vestris,/ in die qua eduxi eos de terra
          Aegypti,/ de fornace ferrea, dicens :/ Audite vocem meam, et facite omnia quae praecipio
          vobis,/ et eritis mihi in populum,/ et ego ero vobis in Deum :/</ab>
        <ab xml:id="d1e965" n="5"> ut suscitem juramentum quod juravi patribus vestris,/ daturum me
          eis terram fluentem lacte et melle,/ sicut est dies haec.] Et respondi, et dixi : Amen,
          Domine.</ab>
        <ab xml:id="d1e969" n="6"> Et dixit Dominus ad me : [Vociferare omnia verba haec in
          civitatibus Juda,/ et foris Jerusalem, dicens :/ Audite verba pacti hujus, et facite
          illa,/</ab>
        <ab xml:id="d1e972" n="7"> quia contestans contestatus sum patres vestros,/ in die qua eduxi
          eos de terra Aegypti, usque ad diem hanc :/ mane consurgens contestatus sum,/ et dixi :
          Audite vocem meam./</ab>
        <ab xml:id="d1e975" n="8"> Et non audierunt, nec inclinaverunt aurem suam,/ sed abierunt,
          unusquisque in pravitate cordis sui mali :/ et induxi super eos omnia verba pacti hujus/
          quod praecepi ut facerent,/ et non fecerunt.]</ab>
        <ab xml:id="d1e978" n="9"> Et dixit Dominus ad me : [Inventa est conjuratio in viris Juda et
          in habitatoribus Jerusalem./</ab>
        <ab xml:id="d1e981" n="10"> Reversi sunt ad iniquitates patrum suorum priores,/ qui
          noluerunt audire verba mea :/ et hi ergo abierunt post deos alienos, ut servirent eis :/
          irritum fecerunt domus Israël et domus Juda pactum meum/ quod pepigi cum patribus
          eorum./</ab>
        <ab xml:id="d1e984" n="11"> Quam ob rem haec dicit Dominus :/ Ecce ego inducam super eos
          mala/ de quibus exire non poterunt :/ et clamabunt ad me, et non exaudiam eos./</ab>
        <ab xml:id="d1e988" n="12"> Et ibunt civitates Juda et habitatores Jerusalem,/ et clamabunt
          ad deos quibus libant,/ et non salvabunt eos in tempore afflictionis eorum./</ab>
        <ab xml:id="d1e991" n="13"> Secundum numerum enim civitatum tuarum/ erant dii tui, Juda :/
          et secundum numerum viarum Jerusalem,/ posuisti aras confusionis,/ aras ad libandum
          Baalim./</ab>
        <ab xml:id="d1e994" n="14"> Tu ergo noli orare pro populo hoc,/ et ne assumas pro eis laudem
          et orationem,/ quia non exaudiam in tempore clamoris eorum ad me,/ in tempore afflictionis
          eorum./</ab>
        <ab xml:id="d1e997" n="15"> Quid est, quod dilectus meus in domo mea fecit scelera multa ?/
          numquid carnes sanctae auferent a te malitias tuas,/ in quibus gloriata es ?/</ab>
        <ab xml:id="d1e1000" n="16"> Olivam uberem, pulchram, fructiferam, speciosam,/ vocavit
          Dominus nomen tuum :/ ad vocem loquelae, grandis exarsit ignis in ea,/ et combusta sunt
          fruteta ejus./</ab>
        <ab xml:id="d1e1003" n="17"> Et Dominus exercituum, qui plantavit te,/ locutus est super te
          malum,/ pro malis domus Israël, et domus Juda,/ quae fecerunt sibi ad irritandum me,/
          libantes Baalim.]<pc ana="#pilcrow"/>
        </ab>
        <ab xml:id="d1e1008" n="18"> [Tu autem, Domine, demonstrasti mihi, et cognovi :/ tunc
          ostendisti mihi studia eorum./</ab>
        <ab xml:id="d1e1011" n="19"> Et ego quasi agnus mansuetus,/ qui portatur ad victimam :/ et
          non cognovi quia cogitaverunt super me consilia, dicentes :/ Mittamus lignum in panem
          ejus,/ et eradamus eum de terra viventium,/ et nomen ejus non memoretur amplius./</ab>
        <ab xml:id="d1e1014" n="20"> Tu autem, Domine Sabaoth, qui judicas juste,/ et probas renes
          et corda,/ videam ultionem tuam ex eis :/ tibi enim revelavi causam meam./</ab>
        <ab xml:id="d1e1017" n="21"> Propterea haec dicit Dominus ad viros Anathoth,/ qui quaerunt
          animam tuam, et dicunt :/ Non prophetabis in nomine Domini,/ et non morieris in manibus
          nostris :/</ab>
        <ab xml:id="d1e1020" n="22"> propterea haec dicit Dominus exercituum :/ Ecce ego visitabo
          super eos :/ juvenes morientur in gladio ;/ filii eorum et filiae eorum morientur in
          fame./</ab>
        <ab xml:id="d1e1023" n="23"> Et reliquiae non erunt ex eis :/ inducam enim malum super viros
          Anathoth,/ annum visitationis eorum.]</ab>
      </div>
      <div xml:id="d1e1028" type="chap" n="12">
        <ab xml:id="d1e1030" n="1"> [Justus quidem tu es, Domine, si disputem tecum :/ verumtamen
          justa loquar ad te :/ Quare via impiorum prosperatur ;/ bene est omnibus qui
          praevaricantur et inique agunt ?/</ab>
        <ab xml:id="d1e1033" n="2"> Plantasti eos, et radicem miserunt :/ proficiunt, et faciunt
          fructum :/ prope es tu ori eorum,/ et longe a renibus eorum./</ab>
        <ab xml:id="d1e1036" n="3"> Et tu, Domine, nosti me, vidisti me,/ et probasti cor meum
          tecum./ Congrega eos quasi gregem ad victimam,/ et sanctifica eos in die occisionis./</ab>
        <ab xml:id="d1e1039" n="4"> Usquequo lugebit terra,/ et herba omnis regionis siccabitur,/
          propter malitiam habitantium in ea ?/ Consumptum est animal, et volucre,/ quoniam dixerunt
          : Non videbit novissima nostra./</ab>
        <ab xml:id="d1e1042" n="5"> Si cum peditibus currens laborasti,/ quomodo contendere poteris
          cum equis ?/ cum autem in terra pacis securus fueris,/ quid facies in superbia Jordanis
          ?/</ab>
        <ab xml:id="d1e1046" n="6"> Nam et fratres tui, et domus patris tui,/ etiam ipsi pugnaverunt
          adversum te,/ et clamaverunt post te plena voce :/ ne credas eis,/ cum locuti fuerint tibi
            bona.]<pc ana="#pilcrow"/>
        </ab>
        <ab xml:id="d1e1050" n="7"> [Reliqui domum meam ;/ dimisi haereditatem meam :/ dedi dilectam
          animam meam in manu inimicorum ejus./</ab>
        <ab xml:id="d1e1053" n="8"> Facta est mihi haereditas mea quasi leo in silva :/ dedit contra
          me vocem, ideo odivi eam./</ab>
        <ab xml:id="d1e1056" n="9"> Numquid avis discolor haereditas mea mihi ?/ numquid avis tincta
          per totum ?/ Venite, congregamini, omnes bestiae terrae :/ properate ad devorandum./</ab>
        <ab xml:id="d1e1059" n="10"> Pastores multi demoliti sunt vineam meam,/ conculcaverunt
          partem meam,/ dederunt portionem meam desiderabilem in desertum solitudinis./</ab>
        <ab xml:id="d1e1062" n="11"> Posuerunt eam in dissipationem,/ luxitque super me :/
          desolatione desolata est omnis terra,/ quia nullus est qui recogitet corde./</ab>
        <ab xml:id="d1e1066" n="12"> Super omnes vias deserti venerunt vastatores,/ quia gladius
          Domini devorabit :/ ab extremo terrae usque ad extremum ejus,/ non est pax universae
          carni./</ab>
        <ab xml:id="d1e1069" n="13"> Seminaverunt triticum,/ et spinas messuerunt :/ haereditatem
          acceperunt,/ et non eis proderit./ Confundemini a fructibus vestris/ propter iram furoris
          Domini./</ab>
        <ab xml:id="d1e1072" n="14"> Haec dicit Dominus adversum omnes vicinos meos pessimos,/ qui
          tangunt haereditatem quam distribui populo meo Israël :/ Ecce ego evellam eos de terra
          sua,/ et domum Juda evellam de medio eorum./</ab>
        <ab xml:id="d1e1075" n="15"> Et cum evulsero eos, convertar,/ et miserebor eorum, et reducam
          eos :/ virum ad haereditatem suam,/ et virum in terram suam./</ab>
        <ab xml:id="d1e1078" n="16"> Et erit : si eruditi didicerint vias populi mei,/ ut jurent in
          nomine meo : Vivit Dominus !/ sicut docuerunt populum meum jurare in Baal,/ aedificabuntur
          in medio populi mei./</ab>
        <ab xml:id="d1e1081" n="17"> Quod si non audierint,/ evellam gentem illam evulsione et
          perditione, ait Dominus.]</ab>
      </div>
      <div xml:id="d1e1085" type="chap" n="13">
        <ab xml:id="d1e1087" n="1"> Haec dicit Dominus ad me : Vade, et posside tibi lumbare lineum,
          et pones illud super lumbos tuos, et in aquam non inferes illud.</ab>
        <ab xml:id="d1e1090" n="2"> Et possedi lumbare juxta verbum Domini, et posui circa lumbos
          meos.</ab>
        <ab xml:id="d1e1093" n="3"> Et factus est sermo Domini ad me secundo, dicens :</ab>
        <ab xml:id="d1e1096" n="4"> Tolle lumbare quod possedisti, quod est circa lumbos tuos : et
          surgens vade ad Euphraten, et absconde ibi illud in foramine petrae.</ab>
        <ab xml:id="d1e1099" n="5"> Et abii, et abscondi illud in Euphrate, sicut praeceperat mihi
          Dominus.</ab>
        <ab xml:id="d1e1103" n="6"> Et factum est post dies plurimos, dixit Dominus ad me : Surge,
          vade ad Euphraten, et tolle inde lumbare quod praecepi tibi ut absconderes illud ibi.</ab>
        <ab xml:id="d1e1106" n="7"> Et abii ad Euphraten, et fodi, et tuli lumbare de loco ubi
          absconderam illud : et ecce computruerat lumbare, ita ut nulli usui aptum esset.</ab>
        <ab xml:id="d1e1109" n="8"> Et factum est verbum Domini ad me, dicens :</ab>
        <ab xml:id="d1e1112" n="9"> [Haec dicit Dominus :/ Sic putrescere faciam superbiam Juda,/ et
          superbiam Jerusalem multam :/</ab>
        <ab xml:id="d1e1115" n="10"> populum istum pessimum qui nolunt audire verba mea,/ et
          ambulant in pravitate cordis sui,/ abieruntque post deos alienos ut servirent eis et
          adorarent eos :/ et erunt sicut lumbare istud,/ quod nulli usui aptum est./</ab>
        <ab xml:id="d1e1118" n="11"> Sicut enim adhaeret lumbare ad lumbos viri,/ sic agglutinavi
          mihi omnem domum Israël,/ et omnem domum Juda, dicit Dominus,/ ut essent mihi in populum,/
          et in nomen, et in laudem, et in gloriam :/ et non audierunt.]<pc ana="#pilcrow"/>
        </ab>
        <ab xml:id="d1e1123" n="12"> Dices ergo ad eos sermonem istum : [Haec dicit Dominus Deus
          Israël :/ Omnis laguncula implebitur vino.] Et dicent ad te : [Numquid ignoramus quia
          omnis laguncula implebitur vino ?]</ab>
        <ab xml:id="d1e1126" n="13"> Et dices ad eos : [Haec dicit Dominus :/ Ecce ego implebo omnes
          habitatores terrae hujus,/ et reges qui sedent de stirpe David super thronum ejus,/ et
          sacerdotes, et prophetas,/ et omnes habitatores Jerusalem, ebrietate./</ab>
        <ab xml:id="d1e1129" n="14"> Et dispergam eos virum a fratre suo,/ et patres et filios
          pariter, ait Dominus./ Non parcam, et non concedam :/ neque miserebor, ut non disperdam
          eos./</ab>
        <ab xml:id="d1e1132" n="15"> Audite, et auribus percipite :/ nolite elevari, quia Dominus
          locutus est./</ab>
        <ab xml:id="d1e1135" n="16"> Date Domino Deo vestro gloriam/ antequam contenebrescat,/ et
          antequam offendant pedes vestri ad montes caliginosos :/ exspectabitis lucem,/ et ponet
          eam in umbram mortis, et in caliginem./</ab>
        <ab xml:id="d1e1138" n="17"> Quod si hoc non audieritis,/ in abscondito plorabit anima mea a
          facie superbiae :/ plorans plorabit,/ et deducet oculus meus lacrimam,/ quia captus est
          grex Domini./</ab>
        <ab xml:id="d1e1142" n="18"> Dic regi et dominatrici :/ Humiliamini, sedete,/ quoniam
          descendit de capite vestro corona gloriae vestrae./</ab>
        <ab xml:id="d1e1145" n="19"> Civitates austri clausae sunt,/ et non est qui aperiat :/
          translata est omnis Juda transmigratione perfecta./</ab>
        <ab xml:id="d1e1148" n="20"> Levate oculos vestros et videte,/ qui venitis ab aquilone :/
          ubi est grex qui datus est tibi,/ pecus inclytum tuum ?/</ab>
        <ab xml:id="d1e1151" n="21"> Quid dices cum visitaverit te ?/ tu enim docuisti eos adversum
          te,/ et erudisti in caput tuum./ Numquid non dolores apprehendent te,/ quasi mulierem
          parturientem ?/</ab>
        <ab xml:id="d1e1154" n="22"> Quod si dixeris in corde tuo : Quare venerunt mihi haec ?/
          propter multitudinem iniquitatis tuae/ revelata sunt verecundiora tua,/ pollutae sunt
          plantae tuae./</ab>
        <ab xml:id="d1e1157" n="23"> Si mutare potest Aethiops pellem suam,/ aut pardus varietates
          suas,/ et vos poteritis benefacere,/ cum didiceritis malum./</ab>
        <ab xml:id="d1e1161" n="24"> Et disseminabo eos quasi stipulam/ quae vento raptatur in
          deserto./</ab>
        <ab xml:id="d1e1164" n="25"> Haec sors tua,/ parsque mensurae tuae a me, dicit Dominus,/
          quia oblita es mei,/ et confisa es in mendacio./</ab>
        <ab xml:id="d1e1167" n="26"> Unde et ego nudavi femora tua contra faciem tuam,/ et apparuit
          ignominia tua :/</ab>
        <ab xml:id="d1e1170" n="27"> adulteria tua, et hinnitus tuus,/ scelus fornicationis tuae :/
          super colles in agro vidi abominationes tuas./ Vae tibi, Jerusalem !/ non mundaberis post
          me : usquequo adhuc ?]</ab>
      </div>
      <div xml:id="d1e1174" type="chap" n="14">
        <ab xml:id="d1e1176" n="1"> Quod factum est verbum Domini ad Jeremiam, de sermonibus
          siccitatis.</ab>
        <ab xml:id="d1e1179" n="2"> [Luxit Judaea, et portae ejus corruerunt,/ et obscuratae sunt in
          terra,/ et clamor Jerusalem ascendit./</ab>
        <ab xml:id="d1e1182" n="3"> Majores miserunt minores suos ad aquam :/ venerunt ad
          hauriendum./ Non invenerunt aquam :/ reportaverunt vasa sua vacua./ Confusi sunt, et
          afflicti,/ et operuerunt capita sua./</ab>
        <ab xml:id="d1e1185" n="4"> Propter terrae vastitatem,/ quia non venit pluvia in terram,/
          confusi sunt agricolae :/ operuerunt capita sua./</ab>
        <ab xml:id="d1e1188" n="5"> Nam et cerva in agro peperit, et reliquit,/ quia non erat
          herba./</ab>
        <ab xml:id="d1e1192" n="6"> Et onagri steterunt in rupibus ;/ traxerunt ventum quasi
          dracones :/ defecerunt oculi eorum,/ quia non erat herba./</ab>
        <ab xml:id="d1e1195" n="7"> Si iniquitates nostrae responderint nobis, Domine,/ fac propter
          nomen tuum :/ quoniam multae sunt aversiones nostrae :/ tibi peccavimus./</ab>
        <ab xml:id="d1e1198" n="8"> Exspectatio Israël,/ salvator ejus in tempore tribulationis,/
          quare quasi colonus futurus es in terra,/ et quasi viator declinans ad manendum ?/</ab>
        <ab xml:id="d1e1201" n="9"> quare futurus es velut vir vagus,/ ut fortis qui non potest
          salvare ?/ Tu autem in nobis es, Domine,/ et nomen tuum invocatum est super nos :/ ne
          derelinquas nos./</ab>
        <ab xml:id="d1e1204" n="10"> Haec dicit Dominus populo huic,/ qui dilexit movere pedes
          suos,/ et non quievit,/ et Domino non placuit :/ Nunc recordabitur iniquitatum eorum,/ et
          visitabit peccata eorum./</ab>
        <ab xml:id="d1e1207" n="11"> Et dixit Dominus ad me :/ Noli orare pro populo isto in
          bonum./</ab>
        <ab xml:id="d1e1211" n="12"> Cum jejunaverint,/ non exaudiam preces eorum,/ et si obtulerint
          holocautomata et victimas,/ non suscipiam ea :/ quoniam gladio, et fame, et peste consumam
          eos.]</ab>
        <ab xml:id="d1e1214" n="13"> Et dixi : [A, a, a, Domine Deus :/ prophetae dicunt eis :/ Non
          videbitis gladium,/ et fames non erit in vobis :/ sed pacem veram dabit vobis in loco
          isto.]</ab>
        <ab xml:id="d1e1217" n="14"> Et dicit Dominus ad me : [Falso prophetae vaticinantur in
          nomine meo :/ non misi eos, et non praecepi eis,/ neque locutus sum ad eos./ Visionem
          mendacem, et divinationem,/ et fraudulentiam, et seductionem cordis sui,/ prophetant
          vobis./</ab>
        <ab xml:id="d1e1220" n="15"> Idcirco haec dicit Dominus/ de prophetis qui prophetant in
          nomine meo,/ quos ego non misi, dicentes :/ Gladius et fames non erit in terra hac :/ In
          gladio et fame consumentur prophetae illi./</ab>
        <ab xml:id="d1e1223" n="16"> Et populi quibus prophetant/ erunt projecti in viis Jerusalem/
          prae fame et gladio,/ et non erit qui sepeliat eos :/ ipsi et uxores eorum,/ filii et
          filiae eorum :/ et effundam super eos malum suum./</ab>
        <ab xml:id="d1e1226" n="17"> Et dices ad eos verbum istud :/ Deducant oculi mei lacrimam per
          noctem et diem,/ et non taceant,/ quoniam contritione magna/ contrita est virgo filia
          populi mei,/ plaga pessima vehementer./</ab>
        <ab xml:id="d1e1230" n="18"> Si egressus fuero ad agros,/ ecce occisi gladio :/ et si
          introiero in civitatem,/ ecce attenuati fame./ Propheta quoque et sacerdos abierunt in
          terram quam ignorabant./</ab>
        <ab xml:id="d1e1233" n="19"> Numquid projiciens abjecisti Judam ?/ aut Sion abominata est
          anima tua ?/ quare ergo percussisti nos ita ut nulla sit sanitas ?/ Exspectavimus pacem,/
          et non est bonum :/ et tempus curationis,/ et ecce turbatio./</ab>
        <ab xml:id="d1e1236" n="20"> Cognovimus, Domine, impietates nostras,/ iniquitates patrum
          nostrorum,/ quia peccavimus tibi./</ab>
        <ab xml:id="d1e1239" n="21"> Ne des nos in opprobrium, propter nomen tuum,/ neque facias
          nobis contumeliam solii gloriae tuae :/ recordare, ne irritum facias foedus tuum
          nobiscum./</ab>
        <ab xml:id="d1e1242" n="22"> Numquid sunt in sculptilibus gentium qui pluant ?/ aut caeli
          possunt dare imbres ?/ nonne tu es Dominus Deus noster, quem exspectavimus ?/ tu enim
          fecisti omnia haec.]</ab>
      </div>
      <div xml:id="d1e1246" type="chap" n="15">
        <ab xml:id="d1e1248" n="1"> Et dixit Dominus ad me : [Si steterit Moyses et Samuel coram
          me,/ non est anima mea ad populum istum :/ ejice illos a facie mea, et egrediantur./</ab>
        <ab xml:id="d1e1251" n="2"> Quod si dixerint ad te : Quo egrediemur ?/ dices ad eos : Haec
          dicit Dominus :/ Qui ad mortem, ad mortem,/ et qui ad gladium, ad gladium,/ et qui ad
          famem, ad famem,/ et qui ad captivitatem, ad captivitatem./</ab>
        <ab xml:id="d1e1254" n="3"> Et visitabo super eos quatuor species, dicit Dominus :/ gladium
          ad occisionem,/ et canes ad lacerandum,/ et volatilia caeli et bestias terrae/ ad
          devorandum et dissipandum./</ab>
        <ab xml:id="d1e1257" n="4"> Et dabo eos in fervorem universis regnis terrae,/ propter
          Manassen filium Ezechiae regis Juda,/ super omnibus quae fecit in Jerusalem./</ab>
        <ab xml:id="d1e1260" n="5"> Quis enim miserebitur tui, Jerusalem,/ aut quis contristabitur
          pro te ?/ aut quis ibit ad rogandum pro pace tua ?/</ab>
        <ab xml:id="d1e1264" n="6"> Tu reliquisti me, dicit Dominus ;/ retrorsum abiisti :/ et
          extendam manum meam super te, et interficiam te :/ laboravi rogans./</ab>
        <ab xml:id="d1e1267" n="7"> Et dispergam eos ventilabro in portis terrae :/ interfeci et
          disperdidi populum meum,/ et tamen a viis suis non sunt reversi./</ab>
        <ab xml:id="d1e1270" n="8"> Multiplicatae sunt mihi viduae ejus super arenam maris :/ induxi
          eis super matrem adolescentis vastatorem meridie :/ misi super civitates repente
          terrorem./</ab>
        <ab xml:id="d1e1273" n="9"> Infirmata est quae peperit septem ;/ defecit anima ejus :/
          occidit ei sol cum adhuc esset dies :/ confusa est, et erubuit :/ et residuos ejus in
          gladium dabo/ in conspectu inimicorum eorum, ait Dominus.]<pc ana="#pilcrow"/>
        </ab>
        <ab xml:id="d1e1277" n="10"> [Vae mihi, mater mea ! quare genuisti me,/ virum rixae, virum
          discordiae in universa terra ?/ Non foeneravi, nec foeneravit mihi quisquam :/ omnes
          maledicunt mihi./</ab>
        <ab xml:id="d1e1280" n="11"> Dicit Dominus : Si non reliquiae tuae in bonum,/ si non occurri
          tibi in tempore afflictionis,/ et in tempore tribulationis adversus inimicum./</ab>
        <ab xml:id="d1e1284" n="12"> Numquid foederabitur ferrum ferro ab aquilone, et aes ?/</ab>
        <ab xml:id="d1e1287" n="13"> Divitias tuas et thesauros tuos in direptionem dabo gratis,/ in
          omnibus peccatis tuis, et in omnibus terminis tuis./</ab>
        <ab xml:id="d1e1290" n="14"> Et adducam inimicos tuos de terra quam nescis,/ quia ignis
          succensus est in furore meo :/ super vos ardebit./</ab>
        <ab xml:id="d1e1293" n="15"> Tu scis, Domine : recordare mei, et visita me,/ et tuere me ab
          his qui persequuntur me./ Noli in patientia tua suscipere me :/ scito quoniam sustinui
          propter te opprobrium./</ab>
        <ab xml:id="d1e1296" n="16"> Inventi sunt sermones tui, et comedi eos :/ et factum est mihi
          verbum tuum in gaudium/ et in laetitiam cordis mei,/ quoniam invocatum est nomen tuum
          super me,/ Domine Deus exercituum./</ab>
        <ab xml:id="d1e1299" n="17"> Non sedi in concilio ludentium,/ et gloriatus sum a facie manus
          tuae :/ solus sedebam, quoniam comminatione replesti me./</ab>
        <ab xml:id="d1e1303" n="18"> Quare factus est dolor meus perpetuus,/ et plaga mea
          desperabilis renuit curari ?/ facta est mihi quasi mendacium aquarum infidelium./</ab>
        <ab xml:id="d1e1306" n="19"> Propter hoc haec dicit Dominus :/ Si converteris, convertam
          te,/ et ante faciem meam stabis :/ et si separaveris pretiosum a vili,/ quasi os meum eris
          :/ convertentur ipsi ad te,/ et tu non converteris ad eos./</ab>
        <ab xml:id="d1e1309" n="20"> Et dabo te populo huic in murum aereum fortem :/ et bellabunt
          adversum te, et non praevalebunt,/ quia ego tecum sum ut salvem te, et eruam te, dicit
          Dominus :/</ab>
        <ab xml:id="d1e1312" n="21"> et liberabo te de manu pessimorum,/ et redimam te de manu
          fortium.]</ab>
      </div>
      <div xml:id="d1e1316" type="chap" n="16">
        <ab xml:id="d1e1318" n="1"> Et factum est verbum Domini ad me, dicens :</ab>
        <ab xml:id="d1e1321" n="2"> [Non accipies uxorem,/ et non erunt tibi filii et filiae in loco
          isto./</ab>
        <ab xml:id="d1e1324" n="3"> Quia haec dicit Dominus/ super filios et filias qui generantur
          in loco isto,/ et super matres eorum, quae genuerunt eos,/ et super patres eorum, de
          quorum stirpe sunt nati in terra hac :/</ab>
        <ab xml:id="d1e1327" n="4"> Mortibus aegrotationum morientur :/ non plangentur, et non
          sepelientur :/ in sterquilinium super faciem terrae erunt,/ et gladio et fame consumentur
          :/ et erit cadaver eorum in escam volatilibus caeli et bestiis terrae./</ab>
        <ab xml:id="d1e1330" n="5"> Haec enim dicit Dominus :/ Ne ingrediaris domum convivii,/ neque
          vadas ad plangendum,/ neque consoleris eos,/ quia abstuli pacem meam a populo isto, dicit
          Dominus,/ misericordiam et miserationes./</ab>
        <ab xml:id="d1e1334" n="6"> Et morientur grandes et parvi in terra ista :/ non sepelientur,
          neque plangentur,/ et non se incident,/ neque calvitium fiet pro eis./</ab>
        <ab xml:id="d1e1337" n="7"> Et non frangent inter eos lugenti panem/ ad consolandum super
          mortuo,/ et non dabunt eis potum calicis/ ad consolandum super patre suo et matre./</ab>
        <ab xml:id="d1e1340" n="8"> Et domum convivii non ingrediaris,/ ut sedeas cum eis, et
          comedas, et bibas./</ab>
        <ab xml:id="d1e1343" n="9"> Quia haec dicit Dominus exercituum, Deus Israël :/ Ecce ego
          auferam de loco isto,/ in oculis vestris, et in diebus vestris,/ vocem gaudii et vocem
          laetitiae,/ vocem sponsi et vocem sponsae./</ab>
        <ab xml:id="d1e1346" n="10"> Et cum annuntiaveris populo huic omnia verba haec,/ et dixerint
          tibi :/ Quare locutus est Dominus super nos omne malum grande istud ?/ quae iniquitas
          nostra,/ et quod peccatum nostrum,/ quod peccavimus Domino Deo nostro ?/</ab>
        <ab xml:id="d1e1349" n="11"> dices ad eos :/ Quia dereliquerunt me patres vestri, ait
          Dominus,/ et abierunt post deos alienos,/ et servierunt eis, et adoraverunt eos,/ et me
          dereliquerunt, et legem meam non custodierunt./</ab>
        <ab xml:id="d1e1353" n="12"> Sed et vos pejus operati estis quam patres vestri :/ ecce enim
          ambulat unusquisque post pravitatem cordis sui mali,/ ut me non audiat./</ab>
        <ab xml:id="d1e1356" n="13"> Et ejiciam vos de terra hac/ in terram quam ignoratis,/ vos et
          patres vestri :/ et servietis ibi diis alienis, die ac nocte,/ qui non dabunt vobis
          requiem./</ab>
        <ab xml:id="d1e1359" n="14"> Propterea ecce dies veniunt, dicit Dominus,/ et non dicetur
          ultra :/ Vivit Dominus qui eduxit filios Israël de terra Aegypti,/</ab>
        <ab xml:id="d1e1362" n="15"> sed : Vivit Dominus qui eduxit filios Israël de terra
          aquilonis,/ et de universis terris ad quas ejeci eos :/ et reducam eos in terram suam,/
          quam dedi patribus eorum./</ab>
        <ab xml:id="d1e1365" n="16"> Ecce ego mittam piscatores multos, dicit Dominus,/ et
          piscabuntur eos :/ et post haec mittam eis multos venatores,/ et venabuntur eos de omni
          monte,/ et de omni colle, et de cavernis petrarum./</ab>
        <ab xml:id="d1e1368" n="17"> Quia oculi mei super omnes vias eorum :/ non sunt absconditae a
          facie mea,/ et non fuit occultata iniquitas eorum ab oculis meis./</ab>
        <ab xml:id="d1e1372" n="18"> Et reddam primum duplices iniquitates et peccata eorum,/ quia
          contaminaverunt terram meam in morticinis idolorum suorum,/ et abominationibus suis
          impleverunt haereditatem meam./</ab>
        <ab xml:id="d1e1375" n="19"> Domine, fortitudo mea, et robur meum,/ et refugium meum in die
          tribulationis,/ ad te gentes venient ab extremis terrae, et dicent :/ Vere mendacium
          possederunt patres nostri,/ vanitatem quae eis non profuit./</ab>
        <ab xml:id="d1e1378" n="20"> Numquid faciet sibi homo deos,/ et ipsi non sunt dii ?/</ab>
        <ab xml:id="d1e1381" n="21"> Idcirco ecce ego ostendam eis per vicem hanc,/ ostendam eis
          manum meam, et virtutem meam,/ et scient quia nomen mihi Dominus.]</ab>
      </div>
      <div xml:id="d1e1385" type="chap" n="17">
        <ab xml:id="d1e1387" n="1"> [Peccatum Juda scriptum est stylo ferreo/ in ungue adamantino,/
          exaratum super latitudinem cordis eorum,/ et in cornibus ararum eorum./</ab>
        <ab xml:id="d1e1390" n="2"> Cum recordati fuerint filii eorum ararum suarum,/ et lucorum
          suorum,/ lignorumque frondentium,/ in montibus excelsis,/</ab>
        <ab xml:id="d1e1393" n="3"> sacrificantes in agro :/ fortitudinem tuam, et omnes thesauros
          tuos in direptionem dabo ;/ excelsa tua propter peccata in universis finibus tuis./</ab>
        <ab xml:id="d1e1396" n="4"> Et relinqueris sola ab haereditate tua, quam dedi tibi,/ et
          servire te faciam inimicis tuis in terra quam ignoras :/ quoniam ignem succendisti in
          furore meo :/ usque in aeternum ardebit.]<pc ana="#pilcrow"/>
        </ab>
        <ab xml:id="d1e1400" n="5"> [Haec dicit Dominus :/ Maledictus homo qui confidit in homine,/
          et ponit carnem brachium suum,/ et a Domino recedit cor ejus./</ab>
        <ab xml:id="d1e1404" n="6"> Erit enim quasi myricae in deserto,/ et non videbit cum venerit
          bonum :/ sed habitabit in siccitate in deserto,/ in terra salsuginis et
          inhabitabili./</ab>
        <ab xml:id="d1e1407" n="7"> Benedictus vir qui confidit in Domino,/ et erit Dominus fiducia
          ejus./</ab>
        <ab xml:id="d1e1410" n="8"> Et erit quasi lignum quod transplantatur super aquas,/ quod ad
          humorem mittit radices suas,/ et non timebit cum venerit aestus :/ et erit folium ejus
          viride,/ et in tempore siccitatis non erit sollicitum,/ nec aliquando desinet facere
          fructum./</ab>
        <ab xml:id="d1e1413" n="9"> Pravum est cor omnium, et inscrutabile :/ quis cognoscet illud
          ?/</ab>
        <ab xml:id="d1e1416" n="10"> Ego Dominus scrutans cor,/ et probans renes :/ qui do unicuique
          juxta viam suam,/ et juxta fructum adinventionum suarum./</ab>
        <ab xml:id="d1e1419" n="11"> Perdix fovit quae non peperit :/ fecit divitias, et non in
          judicio :/ in dimidio dierum suorum derelinquet eas,/ et in novissimo suo erit
          insipiens./</ab>
        <ab xml:id="d1e1423" n="12"> Solium gloriae altitudinis a principio,/ locus sanctificationis
          nostrae./</ab>
        <ab xml:id="d1e1426" n="13"> Exspectatio Israël, Domine,/ omnes qui te derelinquunt
          confundentur :/ recedentes a te, in terra scribentur,/ quoniam dereliquerunt venam aquarum
          viventium Dominum./</ab>
        <ab xml:id="d1e1429" n="14"> Sana me, Domine, et sanabor :/ salvum me fac, et salvus ero :/
          quoniam laus mea tu es./</ab>
        <ab xml:id="d1e1432" n="15"> Ecce ipsi dicunt ad me :/ Ubi est verbum Domini ? veniat
          :/</ab>
        <ab xml:id="d1e1435" n="16"> et ego non sum turbatus, te pastorem sequens :/ et diem hominis
          non desideravi, tu scis :/ quod egressum est de labiis meis, rectum in conspectu tuo
          fuit./</ab>
        <ab xml:id="d1e1438" n="17"> Non sis tu mihi formidini :/ spes mea tu in die
          afflictionis./</ab>
        <ab xml:id="d1e1442" n="18"> Confundantur qui me persequuntur,/ et non confundar ego :/
          paveant illi,/ et non paveam ego :/ induc super eos diem afflictionis,/ et duplici
          contritione contere eos.]<pc ana="#pilcrow"/>
        </ab>
        <ab xml:id="d1e1446" n="19"> Haec dicit Dominus ad me : Vade, et sta in porta filiorum
          populi, per quam ingrediuntur reges Juda, et egrediuntur, et in cunctis portis Jerusalem
          :</ab>
        <ab xml:id="d1e1449" n="20"> et dices ad eos : [Audite verbum Domini,/ reges Juda, et omnis
          Juda,/ cunctique habitatores Jerusalem,/ qui ingredimini per portas istas./</ab>
        <ab xml:id="d1e1452" n="21"> Haec dicit Dominus :/ Custodite animas vestras,/ et nolite
          portare pondera in die sabbati,/ nec inferatis per portas Jerusalem :/</ab>
        <ab xml:id="d1e1455" n="22"> et nolite ejicere onera de domibus vestris in die sabbati,/ et
          omne opus non facietis :/ sanctificate diem sabbati,/ sicut praecepi patribus
          vestris./</ab>
        <ab xml:id="d1e1458" n="23"> Et non audierunt, nec inclinaverunt aurem suam :/ sed
          induraverunt cervicem suam, ne audirent me,/ et ne acciperent disciplinam./</ab>
        <ab xml:id="d1e1462" n="24"> Et erit : si audieritis me, dicit Dominus,/ ut non inferatis
          onera per portas civitatis hujus in die sabbati :/ et si sanctificaveritis diem sabbati,/
          ne faciatis in eo omne opus :/</ab>
        <ab xml:id="d1e1465" n="25"> ingredientur per portas civitatis hujus reges et principes,/
          sedentes super solium David,/ et ascendentes in curribus et equis,/ ipsi et principes
          eorum,/ viri Juda, et habitatores Jerusalem :/ et habitabitur civitas haec in
          sempiternum./</ab>
        <ab xml:id="d1e1468" n="26"> Et venient de civitatibus Juda,/ et de circuitu Jerusalem,/ et
          de terra Benjamin,/ et de campestribus, et de montuosis, et ab austro,/ portantes
          holocaustum, et victimam,/ et sacrificium, et thus,/ et inferent oblationem in domum
          Domini./</ab>
        <ab xml:id="d1e1471" n="27"> Si autem non audieritis me/ ut sanctificetis diem sabbati,/ et
          ne portetis onus,/ et ne inferatis per portas Jerusalem in die sabbati,/ succendam ignem
          in portis ejus,/ et devorabit domos Jerusalem,/ et non extinguetur.]</ab>
      </div>
      <div xml:id="d1e1476" type="chap" n="18">
        <ab xml:id="d1e1478" n="1"> Verbum quod factum est ad Jeremiam a Domino, dicens :</ab>
        <ab xml:id="d1e1481" n="2"> Surge, et descende in domum figuli, et ibi audies verba
          mea.</ab>
        <ab xml:id="d1e1484" n="3"> Et descendi in domum figuli, et ecce ipse faciebat opus super
          rotam.</ab>
        <ab xml:id="d1e1487" n="4"> Et dissipatum est vas quod ipse faciebat e luto manibus suis :
          conversusque fecit illud vas alterum, sicut placuerat in oculis ejus ut faceret.</ab>
        <ab xml:id="d1e1490" n="5"> Et factum est verbum Domini ad me, dicens :</ab>
        <ab xml:id="d1e1494" n="6"> [Numquid sicut figulus iste,/ non potero vobis facere, domus
          Israël ? ait Dominus :/ ecce sicut lutum in manu figuli,/ sic vos in manu mea, domus
          Israël./</ab>
        <ab xml:id="d1e1497" n="7"> Repente loquar adversum gentem et adversus regnum,/ ut eradicem,
          et destruam, et disperdam illud :/</ab>
        <ab xml:id="d1e1500" n="8"> si poenitentiam egerit gens illa a malo suo/ quod locutus sum
          adversus eam,/ agam et ego poenitentiam super malo/ quod cogitavi ut facerem ei./</ab>
        <ab xml:id="d1e1503" n="9"> Et subito loquar de gente et de regno,/ ut aedificem et plantem
          illud./</ab>
        <ab xml:id="d1e1506" n="10"> Si fecerit malum in oculis meis,/ ut non audiat vocem meam,/
          poenitentiam agam super bono quod locutus sum ut facerem ei./</ab>
        <ab xml:id="d1e1509" n="11"> Nunc ergo dic viro Juda, et habitatoribus Jerusalem, dicens :/
          Haec dicit Dominus :/ Ecce ego fingo contra vos malum,/ et cogito contra vos cogitationem
          :/ revertatur unusquisque a via sua mala,/ et dirigite vias vestras et studia
          vestra./</ab>
        <ab xml:id="d1e1513" n="12"> Qui dixerunt : Desperavimus :/ post cogitationes enim nostras
          ibimus,/ et unusquisque pravitatem cordis sui mali faciemus./</ab>
        <ab xml:id="d1e1516" n="13"> Ideo haec dicit Dominus :/ Interrogate gentes :/ Quis audivit
          talia horribilia,/ quae fecit nimis virgo Israël ?/</ab>
        <ab xml:id="d1e1519" n="14"> Numquid deficiet de petra agri nix Libani ?/ aut evelli possunt
          aquae erumpentes frigidae, et defluentes ?/</ab>
        <ab xml:id="d1e1522" n="15"> Quia oblitus est mei populus meus,/ frustra libantes,/ et
          impingentes in viis suis,/ in semitis saeculi,/ ut ambularent per eas in itinere non
          trito,/</ab>
        <ab xml:id="d1e1525" n="16"> ut fieret terra eorum in desolationem,/ et in sibilum
          sempiternum :/ omnis qui praeterierit per eam obstupescet,/ et movebit caput suum./</ab>
        <ab xml:id="d1e1528" n="17"> Sicut ventus urens dispergam eos coram inimico :/ dorsum, et
          non faciem, ostendam eis in die perditionis eorum.]<pc ana="#pilcrow"/>
        </ab>
        <ab xml:id="d1e1533" n="18"> Et dixerunt : [Venite, et cogitemus contra Jeremiam
          cogitationes :/ non enim peribit lex a sacerdote,/ neque consilium a sapiente,/ nec sermo
          a propheta :/ venite, et percutiamus eum lingua,/ et non attendamus ad universos sermones
          ejus.]</ab>
        <ab xml:id="d1e1536" n="19"> [Attende, Domine, ad me,/ et audi vocem adversariorum
          meorum./</ab>
        <ab xml:id="d1e1539" n="20"> Numquid redditur pro bono malum,/ quia foderunt foveam animae
          meae ?/ Recordare quod steterim in conspectu tuo/ ut loquerer pro eis bonum,/ et averterem
          indignationem tuam ab eis./</ab>
        <ab xml:id="d1e1542" n="21"> Propterea da filios eorum in famem,/ et deduc eos in manus
          gladii :/ fiant uxores eorum absque liberis, et viduae :/ et viri earum interficiantur
          morte :/ juvenes eorum confodiantur gladio in praelio :/</ab>
        <ab xml:id="d1e1545" n="22"> audiatur clamor de domibus eorum :/ adduces enim super eos
          latronem repente,/ quia foderunt foveam ut caperent me,/ et laqueos absconderunt pedibus
          meis./</ab>
        <ab xml:id="d1e1548" n="23"> Tu autem, Domine, scis omne consilium eorum/ adversum me in
          mortem :/ ne propitieris iniquitati eorum,/ et peccatum eorum a facie tua non deleatur :/
          fiant corruentes in conspectu tuo ;/ in tempore furoris tui abutere eis.]</ab>
      </div>
      <div xml:id="d1e1552" type="chap" n="19">
        <ab xml:id="d1e1554" n="1"> Haec dicit Dominus : Vade, et accipe lagunculam figuli testeam a
          senioribus populi et a senioribus sacerdotum,</ab>
        <ab xml:id="d1e1557" n="2"> et egredere ad vallem filii Ennom, quae est juxta introitum
          portae fictilis : et praedicabis ibi verba quae ego loquar ad te.</ab>
        <ab xml:id="d1e1560" n="3"> Et dices : [Audite verbum Domini,/ reges Juda, et habitatores
          Jerusalem./ Haec dicit Dominus exercituum, Deus Israël :/ Ecce ego inducam afflictionem
          super locum istum,/ ita ut omnis qui audierit illam, tinniant aures ejus,/</ab>
        <ab xml:id="d1e1563" n="4"> eo quod dereliquerint me,/ et alienum fecerint locum istum,/ et
          libaverunt in eo diis alienis quos nescierunt,/ ipsi et patres eorum, et reges Juda :/ et
          repleverunt locum istum sanguine innocentum,/</ab>
        <ab xml:id="d1e1566" n="5"> et aedificaverunt excelsa Baalim,/ ad comburendos filios suos
          igni in holocaustum Baalim :/ quae non praecepi, nec locutus sum,/ nec ascenderunt in cor
          meum./</ab>
        <ab xml:id="d1e1570" n="6"> Propterea ecce dies veniunt, dicit Dominus,/ et non vocabitur
          amplius locus iste Topheth,/ et vallis filii Ennom,/ sed vallis occisionis./</ab>
        <ab xml:id="d1e1573" n="7"> Et dissipabo consilium Juda et Jerusalem in loco isto,/ et
          subvertam eos gladio in conspectu inimicorum suorum,/ et in manu quaerentium animas eorum
          :/ et dabo cadavera eorum escam volatilibus caeli et bestiis terrae./</ab>
        <ab xml:id="d1e1576" n="8"> Et ponam civitatem hanc in stuporem, et in sibilum :/ omnis qui
          praeterierit per eam obstupescet,/ et sibilabit super universa plaga ejus./</ab>
        <ab xml:id="d1e1579" n="9"> Et cibabo eos carnibus filiorum suorum et carnibus filiarum
          suarum :/ et unusquisque carnem amici sui comedet in obsidione,/ et in angustia in qua
          concludent eos inimici eorum,/ et qui quaerunt animas eorum.]</ab>
        <ab xml:id="d1e1582" n="10"> Et conteres lagunculam in oculis virorum qui ibunt tecum,</ab>
        <ab xml:id="d1e1585" n="11"> et dices ad eos : [Haec dicit Dominus exercituum :/ Sic
          conteram populum istum, et civitatem istam,/ sicut conteritur vas figuli,/ quod non potest
          ultra instaurari :/ et in Topheth sepelientur,/ eo quod non sit alius locus ad
          sepeliendum./</ab>
        <ab xml:id="d1e1589" n="12"> Sic faciam loco huic, ait Dominus,/ et habitatoribus ejus,/ et
          ponam civitatem istam sicut Topheth./</ab>
        <ab xml:id="d1e1592" n="13"> Et erunt domus Jerusalem,/ et domus regum Juda,/ sicut locus
          Topheth, immundae,/ omnes domus in quarum domatibus sacrificaverunt omni militiae caeli,/
          et libaverunt libamina diis alienis.]<pc ana="#pilcrow"/>
        </ab>
        <ab xml:id="d1e1596" n="14"> Venit autem Jeremias de Topheth, quo miserat eum Dominus ad
          prophetandum, et stetit in atrio domus Domini, et dixit ad omnem populum :</ab>
        <ab xml:id="d1e1599" n="15"> Haec dicit Dominus exercituum, Deus Israël : Ecce ego inducam
          super civitatem hanc, et super omnes urbes ejus, universa mala quae locutus sum adversum
          eam, quoniam induraverunt cervicem suam ut non audirent sermones meos.</ab>
      </div>
      <div xml:id="d1e1603" type="chap" n="20">
        <ab xml:id="d1e1605" n="1"> Et audivit Phassur filius Emmer, sacerdos, qui constitutus erat
          princeps in domo Domini, Jeremiam prophetantem sermones istos.</ab>
        <ab xml:id="d1e1608" n="2"> Et percussit Phassur Jeremiam prophetam, et misit eum in nervum
          quod erat in porta Benjamin superiori, in domo Domini.</ab>
        <ab xml:id="d1e1611" n="3"> Cumque illuxisset in crastinum, eduxit Phassur Jeremiam de
          nervo, et dixit ad eum Jeremias : Non Phassur vocavit Dominus nomen tuum, sed Pavorem
          undique.</ab>
        <ab xml:id="d1e1614" n="4"> Quia haec dicit Dominus : [Ecce ego dabo te in pavorem,/ te et
          omnes amicos tuos :/ et corruent gladio inimicorum suorum,/ et oculi tui videbunt :/ et
          omnem Judam dabo in manum regis Babylonis,/ et traducet eos in Babylonem,/ et percutiet
          eos gladio./</ab>
        <ab xml:id="d1e1617" n="5"> Et dabo universam substantiam civitatis hujus,/ et omnem laborem
          ejus, omneque pretium,/ et cunctos thesauros regum Juda/ dabo in manu inimicorum eorum :/
          et diripient eos, et tollent,/ et ducent in Babylonem./</ab>
        <ab xml:id="d1e1621" n="6"> Tu autem, Phassur, et omnes habitatores domus tuae,/ ibitis in
          captivitatem :/ et in Babylonem venies,/ et ibi morieris, ibique sepelieris/ tu, et omnes
          amici tui,/ quibus prophetasti mendacium.]<pc ana="#pilcrow"/>
        </ab>
        <ab xml:id="d1e1625" n="7"> [Seduxisti me, Domine, et seductus sum :/ fortior me fuisti, et
          invaluisti :/ factus sum in derisum tota die ;/ omnes subsannant me./</ab>
        <ab xml:id="d1e1628" n="8"> Quia jam olim loquor,/ vociferans iniquitatem, et vastitatem
          clamito :/ et factus est mihi sermo Domini in opprobrium,/ et in derisum tota die./</ab>
        <ab xml:id="d1e1631" n="9"> Et dixi : Non recordabor ejus,/ neque loquar ultra in nomine
          illius :/ et factus est in corde meo quasi ignis exaestuans,/ claususque in ossibus meis,/
          et defeci, ferre non sustinens./</ab>
        <ab xml:id="d1e1634" n="10"> Audivi enim contumelias multorum,/ et terrorem in circuitu :/
          Persequimini, et persequamur eum,/ ab omnibus viris qui erant pacifici mei,/ et
          custodientes latus meum :/ si quomodo decipiatur, et praevaleamus adversus eum,/ et
          consequamur ultionem ex eo./</ab>
        <ab xml:id="d1e1637" n="11"> Dominus autem mecum est, quasi bellator fortis :/ idcirco qui
          persequuntur me cadent,/ et infirmi erunt :/ confundentur vehementer,/ quia non
          intellexerunt opprobrium sempiternum,/ quod numquam delebitur./</ab>
        <ab xml:id="d1e1641" n="12"> Et tu, Domine exercituum, probator justi,/ qui vides renes et
          cor,/ videam, quaeso, ultionem tuam ex eis :/ tibi enim revelavi causam meam./</ab>
        <ab xml:id="d1e1644" n="13"> Cantate Domino,/ laudate Dominum,/ quia liberavit animam
          pauperis de manu malorum./</ab>
        <ab xml:id="d1e1647" n="14"> Maledicta dies in qua natus sum !/ dies in qua peperit me mater
          mea/ non sit benedicta !/</ab>
        <ab xml:id="d1e1650" n="15"> Maledictus vir qui annuntiavit patri meo,/ dicens : Natus est
          tibi puer masculus,/ et quasi gaudio laetificavit eum !/</ab>
        <ab xml:id="d1e1653" n="16"> Sit homo ille ut sunt civitates quae subvertit Dominus,/ et non
          poenituit eum :/ audiat clamorem mane,/ et ululatum in tempore meridiano,/</ab>
        <ab xml:id="d1e1656" n="17"> qui non me interfecit a vulva,/ ut fieret mihi mater mea
          sepulchrum,/ et vulva ejus conceptus aeternus !/</ab>
        <ab xml:id="d1e1660" n="18"> Quare de vulva egressus sum,/ ut viderem laborem et dolorem,/
          et consumerentur in confusione dies mei ?]</ab>
      </div>
      <div xml:id="d1e1664" type="chap" n="21">
        <ab xml:id="d1e1666" n="1"> Verbum quod factum est ad Jeremiam a Domino, quando misit ad eum
          rex Sedecias Phassur filium Melchiae, et Sophoniam filium Maasiae sacerdotem, dicens
          :</ab>
        <ab xml:id="d1e1669" n="2"> Interroga pro nobis Dominum, quia Nabuchodonosor, rex Babylonis,
          praeliatur adversum nos : si forte faciat Dominus nobiscum secundum omnia mirabilia sua,
          et recedat a nobis.</ab>
        <ab xml:id="d1e1672" n="3"> Et dixit Jeremias ad eos : Sic dicetis Sedeciae :</ab>
        <ab xml:id="d1e1675" n="4"> Haec dicit Dominus Deus Israël : Ecce ego convertam vasa belli
          quae in manibus vestris sunt, et quibus vos pugnatis adversum regem Babylonis et Chaldaeos
          qui obsident vos in circuitu murorum : et congregabo ea in medio civitatis hujus.</ab>
        <ab xml:id="d1e1678" n="5"> Et debellabo ego vos in manu extenta, et in brachio forti, et in
          furore, et in indignatione, et in ira grandi.</ab>
        <ab xml:id="d1e1682" n="6"> Et percutiam habitatores civitatis hujus : homines et bestiae
          pestilentia magna morientur.</ab>
        <ab xml:id="d1e1685" n="7"> Et post haec, ait Dominus, dabo Sedeciam regem Juda, et servos
          ejus, et populum ejus, et qui derelicti sunt in civitate hac a peste, et gladio, et fame,
          in manu Nabuchodonosor regis Babylonis, et in manu inimicorum eorum, et in manu
          quaerentium animam eorum : et percutiet eos in ore gladii, et non flectetur, neque parcet,
          nec miserebitur.</ab>
        <ab xml:id="d1e1688" n="8"> Et ad populum hunc dices : Haec dicit Dominus : Ecce ego do
          coram vobis viam vitae, et viam mortis.</ab>
        <ab xml:id="d1e1691" n="9"> Qui habitaverit in urbe hac morietur gladio, et fame, et peste :
          qui autem egressus fuerit, et transfugerit ad Chaldaeos qui obsident vos, vivet, et erit
          ei anima sua quasi spolium.</ab>
        <ab xml:id="d1e1694" n="10"> Posui enim faciem meam super civitatem hanc in malum, et non in
          bonum, ait Dominus : in manu regis Babylonis dabitur, et exuret eam igni.</ab>
        <ab xml:id="d1e1697" n="11"> Et domui regis Juda : [Audite verba Domini,/</ab>
        <ab xml:id="d1e1701" n="12"> domus David./ Haec dicit Dominus :/ Judicate mane judicium,/ et
          eruite vi oppressum de manu calumniantis,/ ne forte egrediatur ut ignis indignatio mea,/
          et succendatur, et non sit qui extinguat,/ propter malitiam studiorum vestrorum./</ab>
        <ab xml:id="d1e1704" n="13"> Ecce ego ad te, habitatricem vallis solidae atque campestris,/
          ait Dominus :/ qui dicitis : Quis percutiet nos ?/ et quis ingredietur domos nostras
          ?/</ab>
        <ab xml:id="d1e1707" n="14"> Et visitabo super vos juxta fructum studiorum vestrorum,/ dicit
          Dominus :/ et succendam ignem in saltu ejus,/ et devorabit omnia in circuitu ejus.]</ab>
      </div>
      <div xml:id="d1e1711" type="chap" n="22">
        <ab xml:id="d1e1713" n="1"> Haec dicit Dominus : Descende in domum regis Juda, et loqueris
          ibi verbum hoc,</ab>
        <ab xml:id="d1e1716" n="2"> et dices : [Audi verbum Domini, rex Juda,/ qui sedes super
          solium David :/ tu et servi tui, et populus tuus,/ qui ingredimini per portas istas./</ab>
        <ab xml:id="d1e1719" n="3"> Haec dicit Dominus :/ Facite judicium et justitiam,/ et liberate
          vi oppressum de manu calumniatoris :/ et advenam, et pupillum, et viduam/ nolite
          contristare, neque opprimatis inique,/ et sanguinem innocentem ne effundatis in loco
          isto./</ab>
        <ab xml:id="d1e1722" n="4"> Si enim facientes feceritis verbum istud,/ ingredientur per
          portas domus hujus/ reges sedentes de genere David super thronum ejus,/ et ascendentes
          currus et equos,/ ipsi, et servi, et populus eorum./</ab>
        <ab xml:id="d1e1725" n="5"> Quod si non audieritis verba haec :/ in memetipso juravi, dicit
          Dominus,/ quia in solitudinem erit domus haec./</ab>
        <ab xml:id="d1e1729" n="6"> Quia haec dicit Dominus super domum regis Juda :/ Galaad, tu
          mihi caput Libani,/ si non posuero te solitudinem, urbes inhabitabiles !/</ab>
        <ab xml:id="d1e1732" n="7"> Et sanctificabo super te, interficientem virum et arma ejus :/
          et succident electas cedros tuas,/ et praecipitabunt in ignem./</ab>
        <ab xml:id="d1e1735" n="8"> Et pertransibunt gentes multae per civitatem hanc,/ et dicet
          unusquisque proximo suo :/ Quare fecit Dominus sic civitati huic grandi ?/</ab>
        <ab xml:id="d1e1738" n="9"> Et respondebunt :/ Eo quod dereliquerint pactum Domini Dei sui,/
          et adoraverint deos alienos, et servierint eis./</ab>
        <ab xml:id="d1e1741" n="10"> Nolite flere mortuum,/ neque lugeatis super eum fletu :/
          plangite eum qui egreditur,/ quia non revertetur ultra,/ nec videbit terram nativitatis
          suae./</ab>
        <ab xml:id="d1e1744" n="11"> Quia haec dicit Dominus ad Sellum,/ filium Josiae, regem Juda,/
          qui regnavit pro Josia patre suo,/ qui egressus est de loco isto :/ Non revertetur huc
          amplius,/</ab>
        <ab xml:id="d1e1748" n="12"> sed in loco ad quem transtuli eum, ibi morietur,/ et terram
          istam non videbit amplius./</ab>
        <ab xml:id="d1e1751" n="13"> Vae qui aedificat domum suam in injustitia,/ et coenacula sua
          non in judicio :/ amicum suum opprimet frustra,/ et mercedem ejus non reddet ei :/</ab>
        <ab xml:id="d1e1754" n="14"> qui dicit : Aedificabo mihi domum latam,/ et coenacula spatiosa
          :/ qui aperit sibi fenestras et facit laquearia cedrina,/ pingitque sinopide./</ab>
        <ab xml:id="d1e1757" n="15"> Numquid regnabis quoniam confers te cedro ?/ pater tuus numquid
          non comedit et bibit,/ et fecit judicium et justitiam tunc cum bene erat ei ?/</ab>
        <ab xml:id="d1e1760" n="16"> Judicavit causam pauperis et egeni in bonum suum :/ numquid non
          ideo quia cognovit me ? dicit Dominus./</ab>
        <ab xml:id="d1e1763" n="17"> Tui vero oculi et cor ad avaritiam,/ et ad sanguinem innocentem
          fundendum,/ et ad calumniam, et ad cursum mali operis./</ab>
        <ab xml:id="d1e1767" n="18"> Propterea haec dicit Dominus ad Joakim,/ filium Josiae, regem
          Juda :/ Non plangent eum : Vae frater ! et vae soror !/ non concrepabunt ei : Vae domine !
          et vae inclyte !/</ab>
        <ab xml:id="d1e1770" n="19"> Sepultura asini sepelietur,/ putrefactus et projectus extra
          portas Jerusalem.]<pc ana="#pilcrow"/>
        </ab>
        <ab xml:id="d1e1774" n="20"> [Ascende Libanum, et clama,/ et in Basan da vocem tuam :/ et
          clama ad transeuntes,/ quia contriti sunt omnes amatores tui./</ab>
        <ab xml:id="d1e1777" n="21"> Locutus sum ad te in abundantia tua,/ et dixisti : Non audiam
          :/ haec est via tua ab adolescentia tua,/ quia non audisti vocem meam./</ab>
        <ab xml:id="d1e1780" n="22"> Omnes pastores tuos pascet ventus,/ et amatores tui in
          captivitatem ibunt :/ et tunc confunderis,/ et erubesces ab omni malitia tua./</ab>
        <ab xml:id="d1e1783" n="23"> Quae sedes in Libano,/ et nidificas in cedris,/ quomodo
          congemuisti cum venissent tibi dolores,/ quasi dolores parturientis ?/</ab>
        <ab xml:id="d1e1787" n="24"> Vivo ego, dicit Dominus,/ quia si fuerit Jechonias filius
          Joakim regis Juda/ annulus in manu dextera mea,/ inde evellam eum,/</ab>
        <ab xml:id="d1e1790" n="25"> et dabo te in manu quaerentium animam tuam,/ et in manu quorum
          tu formidas faciem,/ et in manu Nabuchodonosor regis Babylonis,/ et in manu Chaldaeorum
          :/</ab>
        <ab xml:id="d1e1793" n="26"> et mittam te, et matrem tuam quae genuit te,/ in terram
          alienam, in qua nati non estis,/ ibique moriemini./</ab>
        <ab xml:id="d1e1796" n="27"> Et in terram ad quam ipsi levant animam suam ut revertantur
          illuc,/ non revertentur./</ab>
        <ab xml:id="d1e1799" n="28"> Numquid vas fictile atque contritum/ vir iste Jechonias ?/
          numquid vas absque omni voluptate ?/ quare abjecti sunt ipse et semen ejus,/ et projecti
          in terram quam ignoraverunt ?/</ab>
        <ab xml:id="d1e1802" n="29"> Terra, terra, terra, audi sermonem Domini./</ab>
        <ab xml:id="d1e1806" n="30"> Haec dicit Dominus :/ Scribe virum istum sterilem,/ virum qui
          in diebus suis non prosperabitur :/ nec enim erit de semine ejus vir/ qui sedeat super
          solium David,/ et potestatem habeat ultra in Juda.]</ab>
      </div>
      <div xml:id="d1e1810" type="chap" n="23">
        <ab xml:id="d1e1812" n="1"> [Vae pastoribus qui disperdunt et dilacerant/ gregem pascuae
          meae ! dicit Dominus./</ab>
        <ab xml:id="d1e1815" n="2"> Ideo haec dicit Dominus Deus Israël/ ad pastores qui pascunt
          populum meum :/ Vos dispersistis gregem meum,/ et ejecistis eos, et non visitastis eos :/
          ecce ego visitabo super vos/ malitiam studiorum vestrorum, ait Dominus./</ab>
        <ab xml:id="d1e1818" n="3"> Et ego congregabo reliquias gregis mei/ de omnibus terris ad
          quas ejecero eos illuc :/ et convertam eos ad rura sua,/ et crescent et
          multiplicabuntur./</ab>
        <ab xml:id="d1e1821" n="4"> Et suscitabo super eos pastores, et pascent eos :/ non
          formidabunt ultra, et non pavebunt,/ et nullus quaeretur ex numero, dicit Dominus.]<pc
            ana="#pilcrow"/>
        </ab>
        <ab xml:id="d1e1825" n="5"> [Ecce dies veniunt, dicit Dominus,/ et suscitabo David germen
          justum :/ et regnabit rex, et sapiens erit,/ et faciet judicium et justitiam in
          terra./</ab>
        <ab xml:id="d1e1829" n="6"> In diebus illis salvabitur Juda,/ et Israël habitabit
          confidenter :/ et hoc est nomen quod vocabunt eum :/ Dominus justus noster./</ab>
        <ab xml:id="d1e1832" n="7"> Propter hoc ecce dies veniunt, dicit Dominus,/ et non dicent
          ultra : Vivit Dominus,/ qui eduxit filios Israël de terra Aegypti,/</ab>
        <ab xml:id="d1e1835" n="8"> sed : Vivit Dominus,/ qui eduxit et adduxit semen domus Israël
          de terra aquilonis,/ et de cunctis terris ad quas ejeceram eos illuc,/ et habitabunt in
          terra sua.]<pc ana="#pilcrow"/>
        </ab>
        <ab xml:id="d1e1839" n="9"> Ad prophetas : [Contritum est cor meum in medio mei ;/
          contremuerunt omnia ossa mea :/ factus sum quasi vir ebrius,/ et quasi homo madidus a
          vino,/ a facie Domini,/ et a facie verborum sanctorum ejus./</ab>
        <ab xml:id="d1e1842" n="10"> Quia adulteris repleta est terra,/ quia a facie maledictionis
          luxit terra,/ arefacta sunt arva deserti :/ factus est cursus eorum malus,/ et fortitudo
          eorum dissimilis./</ab>
        <ab xml:id="d1e1845" n="11"> Propheta namque et sacerdos polluti sunt,/ et in domo mea
          inveni malum eorum, ait Dominus./</ab>
        <ab xml:id="d1e1849" n="12"> Idcirco via eorum erit quasi lubricum in tenebris :/
          impellentur enim, et corruent in ea :/ afferam enim super eos mala,/ annum visitationis
          eorum, ait Dominus./</ab>
        <ab xml:id="d1e1852" n="13"> Et in prophetis Samariae vidi fatuitatem :/ prophetabant in
          Baal,/ et decipiebant populum meum Israël./</ab>
        <ab xml:id="d1e1855" n="14"> Et in prophetis Jerusalem vidi similitudinem adulterantium,/ et
          iter mendacii :/ et confortaverunt manus pessimorum,/ ut non converteretur unusquisque a
          malitia sua :/ facti sunt mihi omnes ut Sodoma,/ et habitatores ejus quasi Gomorrha./</ab>
        <ab xml:id="d1e1858" n="15"> Propterea haec dicit Dominus exercituum ad prophetas :/ Ecce
          ego cibabo eos absinthio,/ et potabo eos felle :/ a prophetis enim Jerusalem egressa est
          pollutio/ super omnem terram./</ab>
        <ab xml:id="d1e1861" n="16"> Haec dicit Dominus exercituum :/ Nolite audire verba
          prophetarum/ qui prophetant vobis, et decipiunt vos :/ visionem cordis sui loquuntur,/ non
          de ore Domini./</ab>
        <ab xml:id="d1e1864" n="17"> Dicunt his qui blasphemant me :/ Locutus est Dominus : Pax erit
          vobis :/ et omni qui ambulat in pravitate cordis sui dixerunt :/ Non veniet super vos
          malum./</ab>
        <ab xml:id="d1e1868" n="18"> Quis enim affuit in consilio Domini,/ et vidit, et audivit
          sermonem ejus ?/ quis consideravit verbum illius, et audivit ?/</ab>
        <ab xml:id="d1e1871" n="19"> Ecce turbo Dominicae indignationis egredietur,/ et tempestas
          erumpens super caput impiorum veniet./</ab>
        <ab xml:id="d1e1874" n="20"> Non revertetur furor Domini,/ usque dum faciat et usque dum
          compleat cogitationem cordis sui :/ in novissimis diebus intelligetis consilium
          ejus./</ab>
        <ab xml:id="d1e1877" n="21"> Non mittebam prophetas,/ et ipsi currebant :/ non loquebar ad
          eos,/ et ipsi prophetabant./</ab>
        <ab xml:id="d1e1880" n="22"> Si stetissent in consilio meo,/ et nota fecissent verba mea
          populo meo,/ avertissem utique eos a via sua mala,/ et a cogitationibus suis
          pessimis./</ab>
        <ab xml:id="d1e1883" n="23"> Putasne Deus e vicino ego sum, dicit Dominus,/ et non Deus de
          longe ?/</ab>
        <ab xml:id="d1e1887" n="24"> Si occultabitur vir in absconditis,/ et ego non videbo eum ?
          dicit Dominus./ Numquid non caelum et terram ego impleo ? dicit Dominus./</ab>
        <ab xml:id="d1e1890" n="25"> Audivi quae dixerunt prophetae/ prophetantes in nomine meo
          mendacium,/ atque dicentes : Somniavi, somniavi./</ab>
        <ab xml:id="d1e1893" n="26"> Usquequo istud est in corde prophetarum vaticinantium
          mendacium,/ et prophetantium seductiones cordis sui ?/</ab>
        <ab xml:id="d1e1896" n="27"> Qui volunt facere ut obliviscatur populus meus nominis mei,/
          propter somnia eorum quae narrat unusquisque ad proximum suum,/ sicut obliti sunt patres
          eorum nominis mei propter Baal ?/</ab>
        <ab xml:id="d1e1899" n="28"> Propheta qui habet somnium,/ narret somnium :/ et qui habet
          sermonem meum,/ loquatur sermonem meum vere./ Quid paleis ad triticum ? dicit
          Dominus./</ab>
        <ab xml:id="d1e1902" n="29"> Numquid non verba mea sunt quasi ignis, dicit Dominus,/ et
          quasi malleus conterens petram ?/</ab>
        <ab xml:id="d1e1906" n="30"> Propterea ecce ego ad prophetas, ait Dominus,/ qui furantur
          verba mea unusquisque a proximo suo./</ab>
        <ab xml:id="d1e1909" n="31"> Ecce ego ad prophetas, ait Dominus,/ qui assumunt linguas suas,
          et aiunt : Dicit Dominus./</ab>
        <ab xml:id="d1e1912" n="32"> Ecce ego ad prophetas somniantes mendacium, ait Dominus,/ qui
          narraverunt ea, et seduxerunt populum meum/ in mendacio suo et in miraculis suis,/ cum ego
          non misissem eos, nec mandassem eis :/ qui nihil profuerunt populo huic, dicit
          Dominus./</ab>
        <ab xml:id="d1e1915" n="33"> Si igitur interrogaverit te populus iste,/ vel propheta, aut
          sacerdos, dicens :/ Quod est onus Domini ?/ dices ad eos : Vos estis onus :/ projiciam
          quippe vos, dicit Dominus./</ab>
        <ab xml:id="d1e1918" n="34"> Et propheta, et sacerdos, et populus/ qui dicit : Onus Domini
          :/ visitabo super virum illum et super domum ejus./</ab>
        <ab xml:id="d1e1921" n="35"> Haec dicetis unusquisque ad proximum,/ et ad fratrem suum :/
          Quid respondit Dominus ?/ et quid locutus est Dominus ?/</ab>
        <ab xml:id="d1e1925" n="36"> Et onus Domini ultra non memorabitur :/ quia onus erit
          unicuique sermo suus,/ et pervertistis verba Dei viventis,/ Domini exercituum, Dei
          nostri./</ab>
        <ab xml:id="d1e1928" n="37"> Haec dices ad prophetam :/ Quid respondit tibi Dominus ?/ et
          quid locutus est Dominus ?/</ab>
        <ab xml:id="d1e1931" n="38"> Si autem onus Domini dixeritis,/ propter hoc haec dicit Dominus
          :/ Quia dixistis sermonem istum : Onus Domini,/ et misi ad vos dicens : Nolite dicere :
          Onus Domini :/</ab>
        <ab xml:id="d1e1934" n="39"> propterea ecce ego tollam vos portans,/ et derelinquam vos,/ et
          civitatem quam dedi vobis et patribus vestris,/ a facie mea :/</ab>
        <ab xml:id="d1e1937" n="40"> et dabo vos in opprobrium sempiternum,/ et in ignominiam
          aeternam,/ quae numquam oblivione delebitur.]</ab>
      </div>
      <div xml:id="d1e1942" type="chap" n="24">
        <ab xml:id="d1e1944" n="1"> Ostendit mihi Dominus : et ecce duo calathi pleni ficis, positi
          ante templum Domini, postquam transtulit Nabuchodonosor rex Babylonis Jechoniam filium
          Joakim, regem Juda, et principes ejus, et fabrum, et inclusorem, de Jerusalem, et adduxit
          eos in Babylonem.</ab>
        <ab xml:id="d1e1947" n="2"> Calathus unus ficus bonas habebat nimis, ut solent ficus esse
          primi temporis : et calathus unus ficus habebat malas nimis, quae comedi non poterant eo
          quod essent malae.</ab>
        <ab xml:id="d1e1950" n="3"> Et dixit Dominus ad me : Quid tu vides, Jeremia ? Et dixi :
          Ficus, ficus bonas, bonas valde : et malas, malas valde, quae comedi non possunt eo quod
          sint malae.</ab>
        <ab xml:id="d1e1953" n="4"> Et factum est verbum Domini ad me, dicens :</ab>
        <ab xml:id="d1e1956" n="5"> [Haec dicit Dominus Deus Israël :/ Sicut ficus hae bonae,/ sic
          cognoscam transmigrationem Juda,/ quam emisi de loco isto in terram Chaldaeorum, in
          bonum./</ab>
        <ab xml:id="d1e1960" n="6"> Et ponam oculos meos super eos ad placandum,/ et reducam eos in
          terram hanc :/ et aedificabo eos, et non destruam :/ et plantabo eos, et non
          evellam./</ab>
        <ab xml:id="d1e1963" n="7"> Et dabo eis cor ut sciant me,/ quia ego sum Dominus :/ et erunt
          mihi in populum,/ et ego ero eis in Deum,/ quia revertentur ad me in toto corde suo./</ab>
        <ab xml:id="d1e1966" n="8"> Et sicut ficus pessimae quae comedi non possunt eo quod sint
          malae,/ haec dicit Dominus :/ Sic dabo Sedeciam regem Juda,/ et principes ejus, et
          reliquos de Jerusalem,/ qui remanserunt in urbe hac,/ et qui habitant in terra
          Aegypti./</ab>
        <ab xml:id="d1e1969" n="9"> Et dabo eos in vexationem,/ afflictionemque omnibus regnis
          terrae,/ in opprobrium, et in parabolam,/ et in proverbium, et in maledictionem/ in
          universis locis ad quae ejeci eos./</ab>
        <ab xml:id="d1e1972" n="10"> Et mittam in eis gladium, et famem, et pestem,/ donec
          consumantur de terra quam dedi eis et patribus eorum.]</ab>
      </div>
      <div xml:id="d1e1976" type="chap" n="25">
        <ab xml:id="d1e1978" n="1"> Verbum quod factum est ad Jeremiam, de omni populo Juda, in anno
          quarto Joakim filii Josiae regis Juda (ipse est annus primus Nabuchodonosor regis
          Babylonis),</ab>
        <ab xml:id="d1e1981" n="2"> quod locutus est Jeremias propheta ad omnem populum Juda, et ad
          universos habitatores Jerusalem, dicens :</ab>
        <ab xml:id="d1e1984" n="3"> A tertiodecimo anno Josiae filii Amon regis Juda, usque ad diem
          hanc, iste tertius et vigesimus annus, factum est verbum Domini ad me, et locutus sum ad
          vos, de nocte consurgens et loquens, et non audistis.</ab>
        <ab xml:id="d1e1987" n="4"> Et misit Dominus ad vos omnes servos suos prophetas, consurgens
          diluculo, mittensque : et non audistis, neque inclinastis aures vestras ut audiretis,</ab>
        <ab xml:id="d1e1990" n="5"> cum diceret : Revertimini unusquisque a via sua mala, et a
          pessimis cogitationibus vestris, et habitabitis in terra quam dedit Dominus vobis et
          patribus vestris, a saeculo et usque in saeculum :</ab>
        <ab xml:id="d1e1994" n="6"> et nolite ire post deos alienos, ut serviatis eis, adoretisque
          eos : neque me ad iracundiam provocetis in operibus manuum vestrarum, et non affligam
          vos.</ab>
        <ab xml:id="d1e1997" n="7"> Et non audistis me, dicit Dominus, ut me ad iracundiam
          provocaretis in operibus manuum vestrarum, in malum vestrum.</ab>
        <ab xml:id="d1e2000" n="8"> Propterea haec dicit Dominus exercituum : Pro eo quod non
          audistis verba mea,</ab>
        <ab xml:id="d1e2003" n="9"> ecce ego mittam et assumam universas cognationes aquilonis, ait
          Dominus, et Nabuchodonosor regem Babylonis servum meum, et adducam eos super terram istam,
          et super habitatores ejus, et super omnes nationes quae in circuitu illius sunt : et
          interficiam eos, et ponam eos in stuporem et in sibilum, et in solitudines
          sempiternas.</ab>
        <ab xml:id="d1e2006" n="10"> Perdamque ex eis vocem gaudii et vocem laetitiae, vocem sponsi
          et vocem sponsae, vocem molae et lumen lucernae.</ab>
        <ab xml:id="d1e2009" n="11"> Et erit universa terra haec in solitudinem, et in stuporem : et
          servient omnes gentes istae regi Babylonis septuaginta annis.</ab>
        <ab xml:id="d1e2013" n="12"> Cumque impleti fuerint septuaginta anni, visitabo super regem
          Babylonis et super gentem illam, dicit Dominus, iniquitatem eorum, et super terram
          Chaldaeorum, et ponam illam in solitudines sempiternas.</ab>
        <ab xml:id="d1e2016" n="13"> Et adducam super terram illam omnia verba mea, quae locutus sum
          contra eam, omne quod scriptum est in libro isto, quaecumque prophetavit Jeremias adversum
          omnes gentes :</ab>
        <ab xml:id="d1e2019" n="14"> quia servierunt eis, cum essent gentes multae, et reges magni :
          et reddam eis secundum opera eorum, et secundum facta manuum suarum.<pc ana="#pilcrow"/>
        </ab>
        <ab xml:id="d1e2023" n="15"> Quia sic dicit Dominus exercituum, Deus Israël : Sume calicem
          vini furoris hujus de manu mea, et propinabis de illo cunctis gentibus ad quas ego mittam
          te.</ab>
        <ab xml:id="d1e2026" n="16"> Et bibent, et turbabuntur et insanient a facie gladii quem ego
          mittam inter eos.</ab>
        <ab xml:id="d1e2029" n="17"> Et accepi calicem de manu Domini, et propinavi cunctis gentibus
          ad quas misit me Dominus,</ab>
        <ab xml:id="d1e2033" n="18"> Jerusalem, et civitatibus Juda, et regibus ejus, et principibus
          ejus, ut darem eos in solitudinem, et in stuporem, et in sibilum, et in maledictionem,
          sicut est dies ista :</ab>
        <ab xml:id="d1e2036" n="19"> Pharaoni regi Aegypti, et servis ejus, et principibus ejus, et
          omni populo ejus :</ab>
        <ab xml:id="d1e2039" n="20"> et universis generaliter : cunctis regibus terrae Ausitidis, et
          cunctis regibus terrae Philisthiim, et Ascaloni, et Gazae, et Accaron, et reliquiis Azoti
          :</ab>
        <ab xml:id="d1e2042" n="21"> et Idumaeae, et Moab, et filiis Ammon :</ab>
        <ab xml:id="d1e2045" n="22"> et cunctis regibus Tyri, et universis regibus Sidonis, et
          regibus terrae insularum qui sunt trans mare :</ab>
        <ab xml:id="d1e2048" n="23"> et Dedan, et Thema, et Buz, et universis qui attonsi sunt in
          comam :</ab>
        <ab xml:id="d1e2052" n="24"> et cunctis regibus Arabiae, et cunctis regibus occidentis, qui
          habitant in deserto :</ab>
        <ab xml:id="d1e2055" n="25"> et cunctis regibus Zambri, et cunctis regibus Elam, et cunctis
          regibus Medorum :</ab>
        <ab xml:id="d1e2058" n="26"> cunctis quoque regibus aquilonis, de prope et de longe,
          unicuique contra fratrem suum : et omnibus regnis terrae quae super faciem ejus sunt : et
          rex Sesach bibet post eos.</ab>
        <ab xml:id="d1e2061" n="27"> Et dices ad eos : Haec dicit Dominus exercituum, Deus Israël :
          Bibite, et inebriamini, et vomite : et cadite, neque surgatis a facie gladii quem ego
          mittam inter vos.</ab>
        <ab xml:id="d1e2064" n="28"> Cumque noluerint accipere calicem de manu tua ut bibant, dices
          ad eos : Haec dicit Dominus exercituum : Bibentes bibetis :</ab>
        <ab xml:id="d1e2067" n="29"> quia ecce in civitate in qua invocatum est nomen meum ego
          incipiam affligere, et vos quasi innocentes et immunes eritis ? non eritis immunes :
          gladium enim ego voco super omnes habitatores terrae, dicit Dominus exercituum.</ab>
        <ab xml:id="d1e2071" n="30"> Et tu prophetabis ad eos omnia verba haec, et dices ad illos :
          [Dominus de excelso rugiet,/ et de habitaculo sancto suo dabit vocem suam :/ rugiens
          rugiet super decorem suum :/ celeuma quasi calcantium concinetur/ adversus omnes
          habitatores terrae./</ab>
        <ab xml:id="d1e2074" n="31"> Pervenit sonitus usque ad extrema terrae,/ quia judicium Domino
          cum gentibus :/ judicatur ipse cum omni carne./ Impios tradidi gladio, dicit
          Dominus./</ab>
        <ab xml:id="d1e2077" n="32"> Haec dicit Dominus exercituum :/ Ecce afflictio egredietur de
          gente in gentem,/ et turbo magnus egredietur a summitatibus terrae./</ab>
        <ab xml:id="d1e2080" n="33"> Et erunt interfecti Domini in die illa,/ a summo terrae usque
          ad summum ejus :/ non plangentur, et non colligentur, neque sepelientur :/ in
          sterquilinium super faciem terrae jacebunt./</ab>
        <ab xml:id="d1e2083" n="34"> Ululate, pastores, et clamate,/ et aspergite vos cinere,
          optimates gregis :/ quia completi sunt dies vestri ut interficiamini,/ et dissipationes
          vestrae :/ et cadetis quasi vasa pretiosa./</ab>
        <ab xml:id="d1e2086" n="35"> Et peribit fuga a pastoribus,/ et salvatio ab optimatibus
          gregis./</ab>
        <ab xml:id="d1e2090" n="36"> Vox clamoris pastorum, et ululatus optimatum gregis,/ quia
          vastavit Dominus pascua eorum :/</ab>
        <ab xml:id="d1e2093" n="37"> et conticuerunt arva pacis a facie irae furoris Domini./</ab>
        <ab xml:id="d1e2096" n="38"> Dereliquit quasi leo umbraculum suum,/ quia facta est terra
          eorum in desolationem/ a facie irae columbae,/ et a facie irae furoris Domini.]</ab>
      </div>
      <div xml:id="d1e2100" type="chap" n="26">
        <ab xml:id="d1e2102" n="1"> In principio regni Joakim filii Josiae regis Juda, factum est
          verbum istud a Domino, dicens :</ab>
        <ab xml:id="d1e2105" n="2"> Haec dicit Dominus : Sta in atrio domus Domini, et loqueris ad
          omnes civitates Juda, de quibus veniunt ut adorent in domo Domini universos sermones quos
          ego mandavi tibi ut loquaris ad eos : noli subtrahere verbum,</ab>
        <ab xml:id="d1e2108" n="3"> si forte audiant, et convertantur unusquisque a via sua mala, et
          poeniteat me mali quod cogito facere eis propter malitiam studiorum eorum.</ab>
        <ab xml:id="d1e2111" n="4"> Et dices ad eos : Haec dicit Dominus : Si non audieritis me, ut
          ambuletis in lege mea quam dedi vobis,</ab>
        <ab xml:id="d1e2114" n="5"> ut audiatis sermones servorum meorum prophetarum quos ego misi
          ad vos, de nocte consurgens, et dirigens, et non audistis :</ab>
        <ab xml:id="d1e2118" n="6"> dabo domum istam sicut Silo, et urbem hanc dabo in maledictionem
          cunctis gentibus terrae.</ab>
        <ab xml:id="d1e2121" n="7"> Et audierunt sacerdotes, et prophetae, et omnis populus,
          Jeremiam loquentem verba haec in domo Domini.</ab>
        <ab xml:id="d1e2124" n="8"> Cumque complesset Jeremias, loquens omnia quae praeceperat ei
          Dominus ut loqueretur ad universum populum, apprehenderunt eum sacerdotes, et prophetae,
          et omnis populus, dicens : Morte moriatur.</ab>
        <ab xml:id="d1e2127" n="9"> Quare prophetavit in nomine Domini, dicens : Sicut Silo erit
          domus haec, et urbs ista desolabitur eo quod non sit habitator ? Et congregatus est omnis
          populus adversus Jeremiam in domo Domini.</ab>
        <ab xml:id="d1e2130" n="10"> Et audierunt principes Juda verba haec, et ascenderunt de domo
          regis in domum Domini, et sederunt in introitu portae domus Domini novae.</ab>
        <ab xml:id="d1e2133" n="11"> Et locuti sunt sacerdotes et prophetae ad principes, et ad
          omnem populum, dicentes : Judicium mortis est viro huic, quia prophetavit adversus
          civitatem istam, sicut audistis auribus vestris.</ab>
        <ab xml:id="d1e2137" n="12"> Et ait Jeremias ad omnes principes, et ad universum populum,
          dicens : Dominus misit me ut prophetarem ad domum istam, et ad civitatem hanc, omnia verba
          quae audistis.</ab>
        <ab xml:id="d1e2140" n="13"> Nunc ergo bonas facite vias vestras et studia vestra, et audite
          vocem Domini Dei vestri, et poenitebit Dominum mali quod locutus est adversum vos.</ab>
        <ab xml:id="d1e2143" n="14"> Ego autem ecce in manibus vestris sum : facite mihi quod bonum
          et rectum est in oculis vestris.</ab>
        <ab xml:id="d1e2146" n="15"> Verumtamen scitote et cognoscite quod, si occideritis me,
          sanguinem innocentem tradetis contra vosmetipsos, et contra civitatem istam, et
          habitatores ejus : in veritate enim misit me Dominus ad vos, ut loquerer in auribus
          vestris omnia verba haec.</ab>
        <ab xml:id="d1e2149" n="16"> Et dixerunt principes et omnis populus ad sacerdotes et ad
          prophetas : Non est viro huic judicium mortis, quia in nomine Domini Dei nostri locutus
          est ad nos.</ab>
        <ab xml:id="d1e2152" n="17"> Surrexerunt ergo viri de senioribus terrae, et dixerunt ad
          omnem coetum populi, loquentes :</ab>
        <ab xml:id="d1e2156" n="18"> Michaeas de Morasthi fuit propheta in diebus Ezechiae regis
          Juda, et ait ad omnem populum Juda, dicens : [Haec dicit Dominus exercituum :/ Sion quasi
          ager arabitur,/ et Jerusalem in acervum lapidum erit,/ et mons domus in excelsa
          silvarum.]</ab>
        <ab xml:id="d1e2159" n="19"> Numquid morte condemnavit eum Ezechias rex Juda, et omnis Juda
          ? numquid non timuerunt Dominum, et deprecati sunt faciem Domini, et poenituit Dominum
          mali quod locutus fuerat adversum eos ? Itaque nos facimus malum grande contra animas
          nostras.</ab>
        <ab xml:id="d1e2162" n="20"> Fuit quoque vir prophetans in nomine Domini, Urias filius Semei
          de Cariathiarim, et prophetavit adversus civitatem istam, et adversus terram hanc, juxta
          omnia verba Jeremiae.</ab>
        <ab xml:id="d1e2165" n="21"> Et audivit rex Joakim, et omnes potentes et principes ejus,
          verba haec, et quaesivit rex interficere eum : et audivit Urias, et timuit, fugitque, et
          ingressus est Aegyptum.</ab>
        <ab xml:id="d1e2168" n="22"> Et misit rex Joakim viros in Aegyptum, Elnathan filium Achobor,
          et viros cum eo, in Aegyptum,</ab>
        <ab xml:id="d1e2171" n="23"> et eduxerunt Uriam de Aegypto, et adduxerunt eum ad regem
          Joakim, et percussit eum gladio, et projecit cadaver ejus in sepulchris vulgi
          ignobilis.</ab>
        <ab xml:id="d1e2175" n="24"> Igitur manus Ahicam filii Saphan fuit cum Jeremia, ut non
          traderetur in manus populi, et interficerent eum.</ab>
      </div>
      <div xml:id="d1e2179" type="chap" n="27">
        <ab xml:id="d1e2181" n="1"> In principio regni Joakim filii Josiae regis Juda, factum est
          verbum istud ad Jeremiam a Domino, dicens :</ab>
        <ab xml:id="d1e2184" n="2"> Haec dicit Dominus ad me : Fac tibi vincula et catenas, et pones
          eas in collo tuo,</ab>
        <ab xml:id="d1e2187" n="3"> et mittes eas ad regem Edom, et ad regem Moab, et ad regem
          filiorum Ammon, et ad regem Tyri, et ad regem Sidonis, in manu nuntiorum qui venerunt
          Jerusalem ad Sedeciam regem Juda.</ab>
        <ab xml:id="d1e2190" n="4"> Et praecipies eis ut ad dominos suos loquantur : Haec dicit
          Dominus exercituum, Deus Israël : Haec dicetis ad dominos vestros :</ab>
        <ab xml:id="d1e2193" n="5"> Ego feci terram, et homines, et jumenta quae sunt super faciem
          terrae, in fortitudine mea magna, et in brachio meo extento, et dedi eam ei qui placuit in
          oculis meis.</ab>
        <ab xml:id="d1e2197" n="6"> Et nunc itaque ego dedi omnes terras istas in manu
          Nabuchodonosor regis Babylonis servi mei : insuper et bestias agri dedi ei, ut serviant
          illi :</ab>
        <ab xml:id="d1e2200" n="7"> et servient ei omnes gentes, et filio ejus, et filio filii ejus,
          donec veniat tempus terrae ejus et ipsius : et servient ei gentes multae et reges
          magni.</ab>
        <ab xml:id="d1e2203" n="8"> Gens autem et regnum quod non servierit Nabuchodonosor regi
          Babylonis, et quicumque non curvaverit collum suum sub jugo regis Babylonis, in gladio, et
          in fame, et in peste visitabo super gentem illam, ait Dominus, donec consumam eos in manu
          ejus.</ab>
        <ab xml:id="d1e2206" n="9"> Vos ergo nolite audire prophetas vestros, et divinos, et
          somniatores, et augures, et maleficos, qui dicunt vobis : Non servietis regi Babylonis
          :</ab>
        <ab xml:id="d1e2209" n="10"> quia mendacium prophetant vobis, ut longe vos faciant de terra
          vestra, et ejiciant vos, et pereatis.</ab>
        <ab xml:id="d1e2212" n="11"> Porro gens quae subjecerit cervicem suam sub jugo regis
          Babylonis, et servierit ei, dimittam eam in terra sua, dicit Dominus, et colet eam, et
          habitabit in ea.</ab>
        <ab xml:id="d1e2216" n="12"> Et ad Sedeciam regem Juda locutus sum secundum omnia verba
          haec, dicens : Subjicite colla vestra sub jugo regis Babylonis, et servite ei et populo
          ejus, et vivetis.</ab>
        <ab xml:id="d1e2219" n="13"> Quare moriemini, tu et populus tuus, gladio, et fame, et peste,
          sicut locutus est Dominus ad gentem quae servire noluerit regi Babylonis ?</ab>
        <ab xml:id="d1e2222" n="14"> Nolite audire verba prophetarum dicentium vobis : Non servietis
          regi Babylonis : quia mendacium ipsi loquuntur vobis :</ab>
        <ab xml:id="d1e2225" n="15"> quia non misi eos, ait Dominus, et ipsi prophetant in nomine
          meo mendaciter, ut ejiciant vos, et pereatis, tam vos quam prophetae qui vaticinantur
          vobis.</ab>
        <ab xml:id="d1e2228" n="16"> Et ad sacerdotes, et ad populum istum, locutus sum, dicens :
          Haec dicit Dominus : Nolite audire verba prophetarum vestrorum, qui prophetant vobis,
          dicentes : Ecce vasa Domini revertentur de Babylone nunc cito : mendacium enim prophetant
          vobis.</ab>
        <ab xml:id="d1e2231" n="17"> Nolite ergo audire eos : sed servite regi Babylonis, ut vivatis
          : quare datur haec civitas in solitudinem ?</ab>
        <ab xml:id="d1e2235" n="18"> Et si prophetae sunt, et est verbum Domini in eis, occurrant
          Domino exercituum, ut non veniant vasa quae derelicta fuerant in domo Domini, et in domo
          regis Juda, et in Jerusalem, in Babylonem.</ab>
        <ab xml:id="d1e2238" n="19"> Quia haec dicit Dominus exercituum ad columnas, et ad mare, et
          ad bases, et ad reliqua vasorum quae remanserunt in civitate hac,</ab>
        <ab xml:id="d1e2241" n="20"> quae non tulit Nabuchodonosor rex Babylonis cum transferret
          Jechoniam filium Joakim regem Juda de Jerusalem in Babylonem, et omnes optimates Juda et
          Jerusalem :</ab>
        <ab xml:id="d1e2244" n="21"> quia haec dicit Dominus exercituum, Deus Israël, ad vasa quae
          derelicta sunt in domo Domini, et in domo regis Juda et Jerusalem :</ab>
        <ab xml:id="d1e2247" n="22"> In Babylonem transferentur, et ibi erunt usque ad diem
          visitationis suae, dicit Dominus, et afferri faciam ea, et restitui in loco isto.</ab>
      </div>
      <div xml:id="d1e2251" type="chap" n="28">
        <ab xml:id="d1e2253" n="1"> Et factum est in anno illo, in principio regni Sedeciae regis
          Juda, in anno quarto, in mense quinto, dixit ad me Hananias filius Azur, propheta de
          Gabaon, in domo Domini, coram sacerdotibus et omni populo, dicens :</ab>
        <ab xml:id="d1e2256" n="2"> Haec dicit Dominus exercituum, Deus Israël : Contrivi jugum
          regis Babylonis.</ab>
        <ab xml:id="d1e2259" n="3"> Adhuc duo anni dierum, et ego referri faciam ad locum istum
          omnia vasa domus Domini, quae tulit Nabuchodonosor rex Babylonis de loco isto, et
          transtulit ea in Babylonem.</ab>
        <ab xml:id="d1e2262" n="4"> Et Jechoniam filium Joakim regem Juda, et omnem transmigrationem
          Juda, qui ingressi sunt in Babylonem, ego convertam ad locum istum, ait Dominus : conteram
          enim jugum regis Babylonis.</ab>
        <ab xml:id="d1e2265" n="5"> Et dixit Jeremias propheta ad Hananiam prophetam, in oculis
          sacerdotum, et in oculis omnis populi qui stabat in domo Domini :</ab>
        <ab xml:id="d1e2269" n="6"> et ait Jeremias propheta : Amen ! sic faciat Dominus : suscitet
          Dominus verba tua quae prophetasti, ut referantur vasa in domum Domini, et omnis
          transmigratio de Babylone ad locum istum.</ab>
        <ab xml:id="d1e2272" n="7"> Verumtamen audi verbum hoc quod ego loquor in auribus tuis, et
          in auribus universi populi :</ab>
        <ab xml:id="d1e2275" n="8"> prophetae qui fuerunt ante me et ante te, ab initio, et
          prophetaverunt super terras multas et super regna magna de praelio, et de afflictione, et
          de fame :</ab>
        <ab xml:id="d1e2278" n="9"> propheta qui vaticinatus est pacem, cum venerit verbum ejus,
          scietur propheta quem misit Dominus in veritate.</ab>
        <ab xml:id="d1e2281" n="10"> Et tulit Hananias propheta catenam de collo Jeremiae prophetae,
          et confregit eam.</ab>
        <ab xml:id="d1e2284" n="11"> Et ait Hananias in conspectu omnis populi, dicens : Haec dicit
          Dominus : Sic confringam jugum Nabuchodonosor regis Babylonis, post duos annos dierum de
          collo omnium gentium.</ab>
        <ab xml:id="d1e2288" n="12"> Et abiit Jeremias propheta in viam suam. Et factum est verbum
          Domini ad Jeremiam, postquam confregit Hananias propheta catenam de collo Jeremiae
          prophetae, dicens :</ab>
        <ab xml:id="d1e2291" n="13"> Vade, et dices Hananiae : Haec dicit Dominus : Catenas ligneas
          contrivisti, et facies pro eis catenas ferreas.</ab>
        <ab xml:id="d1e2294" n="14"> Quia haec dicit Dominus exercituum, Deus Israël : Jugum ferreum
          posui super collum cunctarum gentium istarum, ut serviant Nabuchodonosor regi Babylonis,
          et servient ei : insuper et bestias terrae dedi ei.</ab>
        <ab xml:id="d1e2297" n="15"> Et dixit Jeremias propheta ad Hananiam prophetam : Audi,
          Hanania : non misit te Dominus, et tu confidere fecisti populum istum in mendacio.</ab>
        <ab xml:id="d1e2300" n="16"> Idcirco haec dicit Dominus : Ecce ego mittam te a facie terrae
          : hoc anno morieris : adversum enim Dominum locutus es.</ab>
        <ab xml:id="d1e2303" n="17"> Et mortuus est Hananias propheta in anno illo, mense
          septimo.</ab>
      </div>
      <div xml:id="d1e2307" type="chap" n="29">
        <ab xml:id="d1e2309" n="1"> Et haec sunt verba libri quem misit Jeremias propheta de
          Jerusalem ad reliquias seniorum transmigrationis, et ad sacerdotes, et ad prophetas, et ad
          omnem populum quem traduxerat Nabuchodonosor de Jerusalem in Babylonem,</ab>
        <ab xml:id="d1e2312" n="2"> postquam egressus est Jechonias rex, et domina, et eunuchi, et
          principes Juda et Jerusalem, et faber et inclusor, de Jerusalem,</ab>
        <ab xml:id="d1e2315" n="3"> in manu Elasa filii Saphan, et Gamariae filii Helciae, quos
          misit Sedecias rex Juda ad Nabuchodonosor regem Babylonis in Babylonem, dicens :</ab>
        <ab xml:id="d1e2318" n="4"> Haec dicit Dominus exercituum, Deus Israël, omni transmigrationi
          quam transtuli de Jerusalem in Babylonem :</ab>
        <ab xml:id="d1e2321" n="5"> Aedificate domos, et habitate : et plantate hortos, et comedite
          fructum eorum.</ab>
        <ab xml:id="d1e2325" n="6"> Accipite uxores, et generate filios et filias : et date filiis
          vestris uxores, et filias vestras date viris, et pariant filios et filias : et
          multiplicamini ibi, et nolite esse pauci numero.</ab>
        <ab xml:id="d1e2328" n="7"> Et quaerite pacem civitatis ad quam transmigrare vos feci, et
          orate pro ea ad Dominum, quia in pace illius erit pax vobis.</ab>
        <ab xml:id="d1e2331" n="8"> Haec enim dicit Dominus exercituum, Deus Israël : Non vos
          seducant prophetae vestri qui sunt in medio vestrum, et divini vestri, et ne attendatis ad
          somnia vestra quae vos somniatis :</ab>
        <ab xml:id="d1e2334" n="9"> quia falso ipsi prophetant vobis in nomine meo, et non misi eos,
          dicit Dominus.</ab>
        <ab xml:id="d1e2337" n="10"> Quia haec dicit Dominus : Cum coeperint impleri in Babylone
          septuaginta anni, visitabo vos, et suscitabo super vos verbum meum bonum, ut reducam vos
          ad locum istum.</ab>
        <ab xml:id="d1e2340" n="11"> Ego enim scio cogitationes quas ego cogito super vos, ait
          Dominus, cogitationes pacis et non afflictionis, ut dem vobis finem et patientiam.</ab>
        <ab xml:id="d1e2344" n="12"> Et invocabitis me, et ibitis : et orabitis me, et ego exaudiam
          vos.</ab>
        <ab xml:id="d1e2347" n="13"> Quaeretis me, et invenietis, cum quaesieritis me in toto corde
          vestro.</ab>
        <ab xml:id="d1e2350" n="14"> Et inveniar a vobis, ait Dominus : et reducam captivitatem
          vestram, et congregabo vos de universis gentibus et de cunctis locis ad quae expuli vos,
          dicit Dominus, et reverti vos faciam de loco ad quem transmigrare vos feci.</ab>
        <ab xml:id="d1e2353" n="15"> Quia dixistis : Suscitavit nobis Dominus prophetas in Babylone
          :</ab>
        <ab xml:id="d1e2356" n="16"> quia haec dicit Dominus ad regem qui sedet super solium David,
          et ad omnem populum habitatorem urbis hujus, ad fratres vestros qui non sunt egressi
          vobiscum in transmigrationem :</ab>
        <ab xml:id="d1e2359" n="17"> haec dicit Dominus exercituum : Ecce mittam in eos gladium, et
          famem, et pestem : et ponam eos quasi ficus malas, quae comedi non possunt eo quod
          pessimae sint :</ab>
        <ab xml:id="d1e2363" n="18"> et persequar eos in gladio, et in fame, et in pestilentia : et
          dabo eos in vexationem universis regnis terrae : in maledictionem, et in stuporem, et in
          sibilum, et in opprobrium cunctis gentibus ad quas ego ejeci eos,</ab>
        <ab xml:id="d1e2366" n="19"> eo quod non audierint verba mea, dicit Dominus, quae misit ad
          eos per servos meos prophetas, de nocte consurgens et mittens : et non audistis, dicit
          Dominus.</ab>
        <ab xml:id="d1e2369" n="20"> Vos ergo audite verbum Domini, omnis transmigratio quam emisi
          de Jerusalem in Babylonem.</ab>
        <ab xml:id="d1e2372" n="21"> Haec dicit Dominus exercituum, Deus Israël, ad Achab filium
          Coliae, et ad Sedeciam filium Maasiae, qui prophetant vobis in nomine meo mendaciter :
          Ecce ego tradam eos in manus Nabuchodonosor regis Babylonis, et percutiet eos in oculis
          vestris :</ab>
        <ab xml:id="d1e2375" n="22"> et assumetur ex eis maledictio omni transmigrationi Juda quae
          est in Babylone, dicentium : Ponat te Dominus sicut Sedeciam et sicut Achab, quos frixit
          rex Babylonis in igne :</ab>
        <ab xml:id="d1e2378" n="23"> pro eo quod fecerint stultitiam in Israël, et moechati sunt in
          uxores amicorum suorum, et locuti sunt verbum in nomine meo mendaciter, quod non mandavi
          eis. Ego sum judex et testis, dicit Dominus.</ab>
        <ab xml:id="d1e2382" n="24"> Et ad Semeiam Nehelamiten dices :</ab>
        <ab xml:id="d1e2385" n="25"> Haec dicit Dominus exercituum, Deus Israël : Pro eo quod
          misisti in nomine tuo libros ad omnem populum qui est in Jerusalem, et ad Sophoniam filium
          Maasiae sacerdotem, et ad universos sacerdotes, dicens :</ab>
        <ab xml:id="d1e2388" n="26"> Dominus dedit te sacerdotem pro Jojade sacerdote, ut sis dux in
          domo Domini, super omnem virum arreptitium et prophetantem, ut mittas eum in nervum et in
          carcerem :</ab>
        <ab xml:id="d1e2391" n="27"> et nunc quare non increpasti Jeremiam Anathothiten, qui
          prophetat vobis ?</ab>
        <ab xml:id="d1e2394" n="28"> Quia super hoc misit in Babylonem ad nos, dicens : Longum est :
          aedificate domos, et habitate : et plantate hortos, et comedite fructus eorum.</ab>
        <ab xml:id="d1e2397" n="29"> Legit ergo Sophonias sacerdos librum istum in auribus Jeremiae
          prophetae.</ab>
        <ab xml:id="d1e2401" n="30"> Et factum est verbum Domini ad Jeremiam, dicens :</ab>
        <ab xml:id="d1e2404" n="31"> Mitte ad omnem transmigrationem, dicens : Haec dicit Dominus ad
          Semeiam Nehelamiten : Pro eo quod prophetavit vobis Semeias, et ego non misi eum, et fecit
          vos confidere in mendacio,</ab>
        <ab xml:id="d1e2407" n="32"> idcirco haec dicit Dominus : Ecce ego visitabo super Semeiam
          Nehelamiten, et super semen ejus : non erit ei vir sedens in medio populi hujus, et non
          videbit bonum quod ego faciam populo meo, ait Dominus, quia praevaricationem locutus est
          adversus Dominum.</ab>
      </div>
      <div xml:id="d1e2412" type="chap" n="30">
        <ab xml:id="d1e2414" n="1"> Hoc verbum quod factum est ad Jeremiam a Domino, dicens :</ab>
        <ab xml:id="d1e2417" n="2"> Haec dicit Dominus Deus Israël, dicens : Scribe tibi omnia verba
          quae locutus sum ad te, in libro.</ab>
        <ab xml:id="d1e2420" n="3"> Ecce enim dies veniunt, dicit Dominus, et convertam conversionem
          populi mei Israël et Juda, ait Dominus : et convertam eos ad terram quam dedi patribus
          eorum, et possidebunt eam.</ab>
        <ab xml:id="d1e2423" n="4"> Et haec verba quae locutus est Dominus ad Israël et ad Judam
          :</ab>
        <ab xml:id="d1e2426" n="5"> [Quoniam haec dicit Dominus :/ Vocem terroris audivimus :/
          formido, et non est pax./</ab>
        <ab xml:id="d1e2430" n="6"> Interrogate, et videte si generat masculus :/ quare ergo vidi
          omnis viri manum/ super lumbum suum, quasi parturientis,/ et conversae sunt universae
          facies in auruginem ?/</ab>
        <ab xml:id="d1e2433" n="7"> Vae ! quia magna dies illa,/ nec est similis ejus :/ tempusque
          tribulationis est Jacob,/ et ex ipso salvabitur./</ab>
        <ab xml:id="d1e2436" n="8"> Et erit in die illa, ait Dominus exercituum :/ conteram jugum
          ejus de collo tuo,/ et vincula ejus dirumpam,/ et non dominabuntur ei amplius alieni
          :/</ab>
        <ab xml:id="d1e2439" n="9"> sed servient Domino Deo suo,/ et David regi suo,/ quem suscitabo
          eis./</ab>
        <ab xml:id="d1e2442" n="10"> Tu ergo ne timeas, serve meus Jacob, ait Dominus,/ neque
          paveas, Israël :/ quia ecce ego salvabo te de terra longinqua,/ et semen tuum de terra
          captivitatis eorum :/ et revertetur Jacob, et quiescet,/ et cunctis affluet bonis, et non
          erit quem formidet :/</ab>
        <ab xml:id="d1e2445" n="11"> quoniam tecum ego sum, ait Dominus, ut salvem te./ Faciam enim
          consummationem in cunctis gentibus/ in quibus dispersi te :/ te autem non faciam in
          consummationem :/ sed castigabo te in judicio,/ ut non videaris tibi innoxius./</ab>
        <ab xml:id="d1e2449" n="12"> Quia haec dicit Dominus :/ Insanabilis fractura tua ;/ pessima
          plaga tua :/</ab>
        <ab xml:id="d1e2452" n="13"> non est qui judicet judicium tuum ad alligandum :/ curationum
          utilitas non est tibi./</ab>
        <ab xml:id="d1e2455" n="14"> Omnes amatores tui obliti sunt tui,/ teque non quaerent :/
          plaga enim inimici percussi te castigatione crudeli :/ propter multitudinem iniquitatis
          tuae dura facta sunt peccata tua./</ab>
        <ab xml:id="d1e2458" n="15"> Quid clamas super contritione tua ?/ insanabilis est dolor tuus
          :/ propter multitudinem iniquitatis tuae,/ et propter dura peccata tua,/ feci haec
          tibi./</ab>
        <ab xml:id="d1e2461" n="16"> Propterea omnes qui comedunt te devorabuntur,/ et universi
          hostes tui in captivitatem ducentur :/ et qui te vastant vastabuntur,/ cunctosque
          praedatores tuos dabo in praedam./</ab>
        <ab xml:id="d1e2464" n="17"> Obducam enim cicatricem tibi,/ et a vulneribus tuis sanabo te,
          dicit Dominus./ Quia ejectam vocaverunt te, Sion :/ haec est, quae non habebat
          requirentem./</ab>
        <ab xml:id="d1e2468" n="18"> Haec dicit Dominus :/ Ecce ego convertam conversionem
          tabernaculorum Jacob,/ et tectis ejus miserebor :/ et aedificabitur civitas in excelso
          suo,/ et templum juxta ordinem suum fundabitur :/</ab>
        <ab xml:id="d1e2471" n="19"> et egredietur de eis laus,/ voxque ludentium./ Et multiplicabo
          eos, et non minuentur :/ et glorificabo eos, et non attenuabuntur./</ab>
        <ab xml:id="d1e2474" n="20"> Et erunt filii ejus sicut a principio,/ et coetus ejus coram me
          permanebit,/ et visitabo adversum omnes qui tribulant eum./</ab>
        <ab xml:id="d1e2477" n="21"> Et erit dux ejus ex eo,/ et princeps de medio ejus producetur
          :/ et applicabo eum, et accedet ad me./ Quis enim iste est qui applicet cor suum/ ut
          appropinquet mihi ? ait Dominus :/</ab>
        <ab xml:id="d1e2480" n="22"> et eritis mihi in populum, et ego ero vobis in Deum./</ab>
        <ab xml:id="d1e2483" n="23"> Ecce turbo Domini, furor egrediens, procella ruens :/ in capite
          impiorum conquiescet./</ab>
        <ab xml:id="d1e2487" n="24"> Non avertet iram indignationis Dominus,/ donec faciat et
          compleat cogitationem cordis sui :/ in novissimo dierum intelligetis ea.]</ab>
      </div>
      <div xml:id="d1e2491" type="chap" n="31">
        <ab xml:id="d1e2493" n="1"> [In tempore illo, dicit Dominus,/ ero Deus universis
          cognationibus Israël,/ et ipsi erunt mihi in populum./</ab>
        <ab xml:id="d1e2496" n="2"> Haec dicit Dominus :/ Invenit gratiam in deserto populus qui
          remanserat a gladio :/ vadet ad requiem suam Israël./</ab>
        <ab xml:id="d1e2499" n="3"> Longe Dominus apparuit mihi./ Et in caritate perpetua dilexi te
          :/ ideo attraxi te, miserans./</ab>
        <ab xml:id="d1e2502" n="4"> Rursumque aedificabo te, et aedificaberis, virgo Israël :/ adhuc
          ornaberis tympanis tuis,/ et egredieris in choro ludentium./</ab>
        <ab xml:id="d1e2505" n="5"> Adhuc plantabis vineas in montibus Samariae :/ plantabunt
          plantantes,/ et donec tempus veniat, non vindemiabunt./</ab>
        <ab xml:id="d1e2509" n="6"> Quia erit dies in qua clamabunt custodes in monte Ephraim :/
          Surgite, et ascendamus in Sion ad Dominum Deum nostrum./</ab>
        <ab xml:id="d1e2512" n="7"> Quia haec dicit Dominus :/ Exsultate in laetitia, Jacob,/ et
          hinnite contra caput gentium :/ personate, et canite, et dicite :/ Salva, Domine, populum
          tuum, reliquias Israël./</ab>
        <ab xml:id="d1e2515" n="8"> Ecce ego adducam eos de terra aquilonis,/ et congregabo eos ab
          extremis terrae :/ inter quos erunt caecus et claudus,/ praegnans et pariens simul,/
          coetus magnus revertentium huc./</ab>
        <ab xml:id="d1e2518" n="9"> In fletu venient,/ et in misericordia reducam eos :/ et adducam
          eos per torrentes aquarum in via recta,/ et non impingent in ea,/ quia factus sum Israëli
          pater,/ et Ephraim primogenitus meus est./</ab>
        <ab xml:id="d1e2521" n="10"> Audite verbum Domini, gentes,/ et annuntiate in insulis quae
          procul sunt,/ et dicite : Qui dispersit Israël congregabit eum,/ et custodiet eum sicut
          pastor gregem suum./</ab>
        <ab xml:id="d1e2524" n="11"> Redemit enim Dominus Jacob,/ et liberavit eum de manu
          potentioris./</ab>
        <ab xml:id="d1e2528" n="12"> Et venient, et laudabunt in monte Sion :/ et confluent ad bona
          Domini,/ super frumento, et vino, et oleo,/ et foetu pecorum et armentorum :/ eritque
          anima eorum quasi hortus irriguus,/ et ultra non esurient./</ab>
        <ab xml:id="d1e2531" n="13"> Tunc laetabitur virgo in choro,/ juvenes et senes simul :/ et
          convertam luctum eorum in gaudium,/ et consolabor eos, et laetificabo a dolore suo./</ab>
        <ab xml:id="d1e2534" n="14"> Et inebriabo animam sacerdotum pinguedine,/ et populus meus
          bonis meis adimplebitur, ait Dominus./</ab>
        <ab xml:id="d1e2537" n="15"> Haec dicit Dominus :/ Vox in excelso audita est lamentationis
          :/ luctus, et fletus Rachel plorantis filios suos,/ et nolentis consolari super eis,/ quia
          non sunt./</ab>
        <ab xml:id="d1e2540" n="16"> Haec dicit Dominus :/ Quiescat vox tua a ploratu,/ et oculi tui
          a lacrimis,/ quia est merces operi tuo, ait Dominus,/ et revertentur de terra inimici
          :/</ab>
        <ab xml:id="d1e2543" n="17"> et est spes novissimis tuis, ait Dominus,/ et revertentur filii
          ad terminos suos./</ab>
        <ab xml:id="d1e2547" n="18"> Audiens audivi Ephraim transmigrantem :/ Castigasti me, et
          eruditus sum,/ quasi juvenculus indomitus :/ converte me, et convertar,/ quia tu Dominus
          Deus meus./</ab>
        <ab xml:id="d1e2550" n="19"> Postquam enim convertisti me, egi poenitentiam :/ et postquam
          ostendisti mihi, percussi femur meum./ Confusus sum, et erubui,/ quoniam sustinui
          opprobrium adolescentiae meae./</ab>
        <ab xml:id="d1e2553" n="20"> Si filius honorabilis mihi Ephraim,/ si puer delicatus !/ quia
          ex quo locutus sum de eo,/ adhuc recordabor ejus./ Idcirco conturbata sunt viscera mea
          super eum :/ miserans miserebor ejus, ait Dominus./</ab>
        <ab xml:id="d1e2556" n="21"> Statue tibi speculam ;/ pone tibi amaritudines ;/ dirige cor
          tuum in viam rectam in qua ambulasti :/ revertere, virgo Israël,/ revertere ad civitates
          tuas istas./</ab>
        <ab xml:id="d1e2559" n="22"> Usquequo deliciis dissolveris, filia vaga ?/ quia creavit
          Dominus novum super terram :/ femina circumdabit virum./</ab>
        <ab xml:id="d1e2562" n="23"> Haec dicit Dominus exercituum, Deus Israël :/ Adhuc dicent
          verbum istud/ in terra Juda et in urbibus ejus,/ cum convertero captivitatem eorum :/
          Benedicat tibi Dominus, pulchritudo justitiae, mons sanctus :/</ab>
        <ab xml:id="d1e2566" n="24"> et habitabunt in eo Judas et omnes civitates ejus simul,/
          agricolae et minantes greges./</ab>
        <ab xml:id="d1e2569" n="25"> Quia inebriavi animam lassam,/ et omnem animam esurientem
          saturavi./</ab>
        <ab xml:id="d1e2572" n="26"> Ideo quasi de somno suscitatus sum :/ et vidi, et somnus meus
          dulcis mihi./</ab>
        <ab xml:id="d1e2575" n="27"> Ecce dies veniunt, dicit Dominus,/ et seminabo domum Israël et
          domum Juda/ semine hominum et semine jumentorum./</ab>
        <ab xml:id="d1e2578" n="28"> Et sicut vigilavi super eos/ ut evellerem, et demolirer, et
          dissiparem,/ et disperderem, et affligerem,/ sic vigilabo super eos/ ut aedificem et
          plantem, ait Dominus./</ab>
        <ab xml:id="d1e2581" n="29"> In diebus illis non dicent ultra :/ Patres comederunt uvam
          acerbam,/ et dentes filiorum obstupuerunt./</ab>
        <ab xml:id="d1e2585" n="30"> Sed unusquisque in iniquitate sua morietur :/ omnis homo qui
          comederit uvam acerbam,/ obstupescent dentes ejus./</ab>
        <ab xml:id="d1e2588" n="31"> Ecce dies venient, dicit Dominus,/ et feriam domui Israël et
          domui Juda foedus novum,/</ab>
        <ab xml:id="d1e2591" n="32"> non secundum pactum quod pepigi cum patribus eorum/ in die qua
          apprehendi manum eorum/ ut educerem eos de terra Aegypti,/ pactum quod irritum fecerunt :/
          et ego dominatus sum eorum, dicit Dominus./</ab>
        <ab xml:id="d1e2594" n="33"> Sed hoc erit pactum quod feriam cum domo Israël/ post dies
          illos, dicit Dominus :/ dabo legem meam in visceribus eorum,/ et in corde eorum scribam
          eam,/ et ero eis in Deum,/ et ipsi erunt mihi in populum :/</ab>
        <ab xml:id="d1e2597" n="34"> et non docebit ultra vir proximum suum/ et vir fratrem suum,/
          dicens : Cognosce Dominum :/ omnes enim cognoscent me,/ a minimo eorum usque ad maximum,
          ait Dominus :/ quia propitiabor iniquitati eorum,/ et peccati eorum non memorabor
          amplius./</ab>
        <ab xml:id="d1e2600" n="35"> Haec dicit Dominus qui dat solem in lumine diei,/ ordinem lunae
          et stellarum in lumine noctis :/ qui turbat mare, et sonant fluctus ejus :/ Dominus
          exercituum nomen illi :/</ab>
        <ab xml:id="d1e2604" n="36"> Si defecerint leges istae coram me, dicit Dominus,/ tunc et
          semen Israël deficiet,/ ut non sit gens coram me cunctis diebus./</ab>
        <ab xml:id="d1e2607" n="37"> Haec dicit Dominus :/ Si mensurari potuerint caeli sursum,/ et
          investigari fundamenta terrae deorsum,/ et ego abjiciam universum semen Israël,/ propter
          omnia quae fecerunt, dicit Dominus./</ab>
        <ab xml:id="d1e2610" n="38"> Ecce dies veniunt, dicit Dominus,/ et aedificabitur civitas
          Domino,/ a turre Hananeel usque ad portam anguli./</ab>
        <ab xml:id="d1e2613" n="39"> Et exibit ultra norma mensurae/ in conspectu ejus super collem
          Gareb,/ et circuibit Goatha,/</ab>
        <ab xml:id="d1e2616" n="40"> et omnem vallem cadaverum, et cineris,/ et universam regionem
          mortis/ usque ad torrentem Cedron,/ et usque ad angulum portae equorum orientalis,/
          Sanctum Domini :/ non evelletur, et non destruetur ultra in perpetuum.]</ab>
      </div>
      <div xml:id="d1e2620" type="chap" n="32">
        <ab xml:id="d1e2622" n="1"> Verbum quod factum est ad Jeremiam a Domino, in anno decimo
          Sedeciae regis Juda, ipse est annus decimusoctavus Nabuchodonosor.</ab>
        <ab xml:id="d1e2625" n="2"> Tunc exercitus regis Babylonis obsidebat Jerusalem, et Jeremias
          propheta erat clausus in atrio carceris qui erat in domo regis Juda.</ab>
        <ab xml:id="d1e2628" n="3"> Clauserat enim eum Sedecias rex Juda, dicens : Quare
          vaticinaris, dicens : Haec dicit Dominus : Ecce ego dabo civitatem istam in manus regis
          Babylonis, et capiet eam :</ab>
        <ab xml:id="d1e2631" n="4"> et Sedecias rex Juda non effugiet de manu Chaldaeorum, sed
          tradetur in manus regis Babylonis : et loquetur os ejus cum ore illius, et oculi ejus
          oculos illius videbunt :</ab>
        <ab xml:id="d1e2634" n="5"> et in Babylonem ducet Sedeciam, et ibi erit donec visitem eum,
          ait Dominus : si autem dimicaveritis adversum Chaldaeos, nihil prosperum habebitis ?</ab>
        <ab xml:id="d1e2638" n="6"> Et dixit Jeremias : Factum est verbum Domini ad me, dicens
          :</ab>
        <ab xml:id="d1e2641" n="7"> Ecce Hanameel filius Sellum, patruelis tuus, veniet ad te,
          dicens : Eme tibi agrum meum qui est in Anathoth, tibi enim competit ex propinquitate ut
          emas.</ab>
        <ab xml:id="d1e2644" n="8"> Et venit ad me Hanameel filius patrui mei, secundum verbum
          Domini, ad vestibulum carceris, et ait ad me : Posside agrum meum qui est in Anathoth, in
          terra Benjamin, quia tibi competit haereditas, et tu propinquus es ut possideas. Intellexi
          autem quod verbum Domini esset :</ab>
        <ab xml:id="d1e2647" n="9"> et emi agrum ab Hanameel filio patrui mei, qui est in Anathoth,
          et appendi ei argentum : septem stateres, et decem argenteos.</ab>
        <ab xml:id="d1e2650" n="10"> Et scripsi in libro, et signavi, et adhibui testes, et appendi
          argentum in statera.</ab>
        <ab xml:id="d1e2653" n="11"> Et accepi librum possessionis signatum, et stipulationes, et
          rata, et signa forinsecus :</ab>
        <ab xml:id="d1e2657" n="12"> et dedi librum possessionis Baruch filio Neri filii Maasiae, in
          oculis Hanameel patruelis mei, in oculis testium qui scripti erant in libro emptionis, et
          in oculis omnium Judaeorum qui sedebant in atrio carceris.</ab>
        <ab xml:id="d1e2660" n="13"> Et praecepi Baruch coram eis, dicens :</ab>
        <ab xml:id="d1e2663" n="14"> Haec dicit Dominus exercituum, Deus Israël : Sume libros istos,
          librum emptionis hunc signatum, et librum hunc qui apertus est, et pone illos in vase
          fictili, ut permanere possint diebus multis :</ab>
        <ab xml:id="d1e2666" n="15"> haec enim dicit Dominus exercituum, Deus Israël : Adhuc
          possidebuntur domus, et agri, et vineae in terra ista.<pc ana="#pilcrow"/>
        </ab>
        <ab xml:id="d1e2670" n="16"> Et oravi ad Dominum, postquam tradidi librum possessionis
          Baruch filio Neri, dicens :</ab>
        <ab xml:id="d1e2673" n="17"> [Heu ! heu ! heu ! Domine Deus,/ ecce tu fecisti caelum et
          terram/ in fortitudine tua magna, et in brachio tuo extento :/ non erit tibi difficile
          omne verbum :/</ab>
        <ab xml:id="d1e2677" n="18"> qui facis misericordiam in millibus,/ et reddis iniquitatem
          patrum in sinum filiorum eorum post eos :/ fortissime, magne, et potens,/ Dominus
          exercituum nomen tibi./</ab>
        <ab xml:id="d1e2680" n="19"> Magnus consilio, et incomprehensibilis cogitatu :/ cujus oculi
          aperti sunt super omnes vias filiorum Adam,/ ut reddas unicuique secundum vias suas,/ et
          secundum fructum adinventionum ejus./</ab>
        <ab xml:id="d1e2683" n="20"> Qui posuisti signa et portenta/ in terra Aegypti usque ad diem
          hanc,/ et in Israël, et in hominibus,/ et fecisti tibi nomen sicut est dies haec./</ab>
        <ab xml:id="d1e2686" n="21"> Et eduxisti populum tuum Israël de terra Aegypti,/ in signis et
          in portentis,/ et in manu robusta et in brachio extento,/ et in terrore magno :/</ab>
        <ab xml:id="d1e2689" n="22"> et dedisti eis terram hanc,/ quam jurasti patribus eorum ut
          dares eis,/ terram fluentem lacte et melle./</ab>
        <ab xml:id="d1e2692" n="23"> Et ingressi sunt, et possederunt eam,/ et non obedierunt voci
          tuae,/ et in lege tua non ambulaverunt :/ omnia quae mandasti eis ut facerent non
          fecerunt,/ et evenerunt eis omnia mala haec./</ab>
        <ab xml:id="d1e2696" n="24"> Ecce munitiones exstructae sunt adversum civitatem ut
          capiatur,/ et urbs data est in manus Chaldaeorum/ qui praeliantur adversus eam,/ a facie
          gladii, et famis, et pestilentiae :/ et quaecumque locutus es, acciderunt,/ ut tu ipse
          cernis./</ab>
        <ab xml:id="d1e2699" n="25"> Et tu dicis mihi, Domine Deus :/ Eme agrum argento, et adhibe
          testes,/ cum urbs data sit in manus Chaldaeorum ?]<pc ana="#pilcrow"/>
        </ab>
        <ab xml:id="d1e2703" n="26"> Et factum est verbum Domini ad Jeremiam, dicens :</ab>
        <ab xml:id="d1e2706" n="27"> [Ecce ego Dominus Deus universae carnis :/ numquid mihi
          difficile erit omne verbum ?/</ab>
        <ab xml:id="d1e2709" n="28"> Propterea haec dicit Dominus :/ Ecce ego tradam civitatem istam
          in manus Chaldaeorum,/ et in manus regis Babylonis,/ et capient eam./</ab>
        <ab xml:id="d1e2712" n="29"> Et venient Chaldaei praeliantes adversum urbem hanc,/ et
          succendent eam igni, et comburent eam,/ et domos in quarum domatibus sacrificabant Baal,/
          et libabant diis alienis libamina ad irritandum me./</ab>
        <ab xml:id="d1e2716" n="30"> Erant enim filii Israël et filii Juda/ jugiter facientes malum
          in oculis meis ab adolescentia sua :/ filii Israël, qui usque nunc exacerbant me/ in opere
          manuum suarum, dicit Dominus./</ab>
        <ab xml:id="d1e2719" n="31"> Quia in furore et in indignatione mea facta est mihi civitas
          haec,/ a die qua aedificaverunt eam/ usque ad diem istam qua auferetur de conspectu
          meo,/</ab>
        <ab xml:id="d1e2722" n="32"> propter malitiam filiorum Israël et filiorum Juda,/ quam
          fecerunt ad iracundiam me provocantes,/ ipsi et reges eorum,/ principes eorum, et
          sacerdotes eorum, et prophetae eorum,/ viri Juda et habitatores Jerusalem./</ab>
        <ab xml:id="d1e2725" n="33"> Et verterunt ad me terga, et non facies,/ cum docerem eos
          diluculo et erudirem,/ et nollent audire, ut acciperent disciplinam./</ab>
        <ab xml:id="d1e2728" n="34"> Et posuerunt idola sua in domo in qua invocatum est nomen
          meum,/ ut polluerent eam./</ab>
        <ab xml:id="d1e2731" n="35"> Et aedificaverunt excelsa Baal/ quae sunt in valle filii
          Ennom,/ ut initiarent filios suos et filias suas Moloch,/ quod non mandavi eis,/ nec
          ascendit in cor meum ut facerent abominationem hanc :/ et in peccatum deducerent
          Judam./</ab>
        <ab xml:id="d1e2735" n="36"> Et nunc propter ista,/ haec dicit Dominus Deus Israël ad
          civitatem hanc,/ de qua vos dicitis quod tradetur in manus regis Babylonis,/ in gladio, et
          in fame, et in peste :/</ab>
        <ab xml:id="d1e2738" n="37"> Ecce ego congregabo eos de universis terris ad quas ejeci eos/
          in furore meo, et in ira mea, et in indignatione grandi :/ et reducam eos ad locum istum,/
          et habitare eos faciam confidenter :/</ab>
        <ab xml:id="d1e2741" n="38"> et erunt mihi in populum,/ et ego ero eis in Deum./</ab>
        <ab xml:id="d1e2744" n="39"> Et dabo eis cor unum, et viam unam,/ ut timeant me universis
          diebus,/ et bene sit eis, et filiis eorum post eos./</ab>
        <ab xml:id="d1e2747" n="40"> Et feriam eis pactum sempiternum,/ et non desinam eis
          benefacere :/ et timorem meum dabo in corde eorum,/ ut non recedant a me./</ab>
        <ab xml:id="d1e2750" n="41"> Et laetabor super eis, cum bene eis fecero :/ et plantabo eos
          in terra ista in veritate,/ in toto corde meo et in tota anima mea./</ab>
        <ab xml:id="d1e2754" n="42"> Quia haec dicit Dominus :/ Sicut adduxi super populum istum
          omne malum hoc grande,/ sic adducam super eos/ omne bonum quod ego loquor ad eos./</ab>
        <ab xml:id="d1e2757" n="43"> Et possidebuntur agri in terra ista,/ de qua vos dicitis quod
          deserta sit,/ eo quod non remanserit homo et jumentum,/ et data sit in manus
          Chaldaeorum./</ab>
        <ab xml:id="d1e2760" n="44"> Agri ementur pecunia, et scribentur in libro,/ et imprimetur
          signum, et testis adhibebitur,/ in terra Benjamin et in circuitu Jerusalem,/ in
          civitatibus Juda, et in civitatibus montanis,/ et in civitatibus campestribus, et in
          civitatibus quae ad austrum sunt,/ quia convertam captivitatem eorum, ait Dominus.]</ab>
      </div>
      <div xml:id="d1e2764" type="chap" n="33">
        <ab xml:id="d1e2766" n="1"> Et factum est verbum Domini ad Jeremiam secundo, cum adhuc
          clausus esset in atrio carceris, dicens :</ab>
        <ab xml:id="d1e2769" n="2"> [Haec dicit Dominus, qui facturus est,/ et formaturus illud, et
          paraturus :/ Dominus nomen ejus :/</ab>
        <ab xml:id="d1e2772" n="3"> Clama ad me, et exaudiam te,/ et annuntiabo tibi grandia et
          firma quae nescis./</ab>
        <ab xml:id="d1e2775" n="4"> Quia haec dicit Dominus Deus Israël/ ad domos urbis hujus,/ et
          ad domos regis Juda, quae destructae sunt,/ et ad munitiones, et ad gladium/</ab>
        <ab xml:id="d1e2778" n="5"> venientium ut dimicent cum Chaldaeis,/ et impleant eas
          cadaveribus hominum/ quos percussi in furore meo et in indignatione mea,/ abscondens
          faciem meam a civitate hac,/ propter omnem malitiam eorum :/</ab>
        <ab xml:id="d1e2782" n="6"> Ecce ego obducam eis cicatricem et sanitatem,/ et curabo eos, et
          revelabo illis deprecationem pacis et veritatis./</ab>
        <ab xml:id="d1e2785" n="7"> Et convertam conversionem Juda et conversionem Jerusalem,/ et
          aedificabo eos sicut a principio./</ab>
        <ab xml:id="d1e2788" n="8"> Et emundabo illos ab omni iniquitate sua/ in qua peccaverunt
          mihi,/ et propitius ero cunctis iniquitatibus eorum,/ in quibus dereliquerunt mihi et
          spreverunt me./</ab>
        <ab xml:id="d1e2791" n="9"> Et erit mihi in nomen, et in gaudium,/ et in laudem, et in
          exsultationem/ cunctis gentibus terrae,/ quae audierint omnia bona quae ego facturus sum
          eis :/ et pavebunt et turbabuntur in universis bonis,/ et in omni pace quam ego faciam
          eis./</ab>
        <ab xml:id="d1e2794" n="10"> Haec dicit Dominus :/ Adhuc audietur in loco isto/ quem vos
          dicitis esse desertum,/ eo quod non sit homo nec jumentum/ in civitatibus Juda, et foris
          Jerusalem,/ quae desolatae sunt, absque homine,/ et absque habitatore, et absque
          pecore,/</ab>
        <ab xml:id="d1e2797" n="11"> vox gaudii et vox laetitiae,/ vox sponsi et vox sponsae,/ vox
          dicentium : Confitemini Domino exercituum,/ quoniam bonus Dominus,/ quoniam in aeternum
          misericordia ejus :/ et portantium vota in domum Domini :/ reducam enim conversionem
          terrae/ sicut a principio, dicit Dominus./</ab>
        <ab xml:id="d1e2801" n="12"> Haec dicit Dominus exercituum :/ Adhuc erit in loco isto
          deserto,/ absque homine et absque jumento,/ et in cunctis civitatibus ejus,/ habitaculum
          pastorum accubantium gregum./</ab>
        <ab xml:id="d1e2804" n="13"> In civitatibus montuosis,/ et in civitatibus campestribus,/ et
          in civitatibus quae ad austrum sunt,/ et in terra Benjamin, et in circuitu Jerusalem,/ et
          in civitatibus Juda,/ adhuc transibunt greges ad manum numerantis, ait Dominus.]<pc
            ana="#pilcrow"/>
        </ab>
        <ab xml:id="d1e2808" n="14"> [Ecce dies veniunt, dicit Dominus,/ et suscitabo verbum bonum
          quod locutus sum/ ad domum Israël et ad domum Juda./</ab>
        <ab xml:id="d1e2811" n="15"> In diebus illis et in tempore illo/ germinare faciam David
          germen justitiae,/ et faciet judicium et justitiam in terra :/</ab>
        <ab xml:id="d1e2814" n="16"> in diebus illis salvabitur Juda,/ et Jerusalem habitabit
          confidenter :/ et hoc est nomen quod vocabunt eum :/ Dominus justus noster./</ab>
        <ab xml:id="d1e2817" n="17"> Quia haec dicit Dominus :/ Non interibit de David vir qui
          sedeat super thronum domus Israël :/</ab>
        <ab xml:id="d1e2821" n="18"> et de sacerdotibus et de Levitis non interibit vir a facie
          mea,/ qui offerat holocautomata,/ et incendat sacrificum,/ et caedat victimas omnibus
          diebus.]</ab>
        <ab xml:id="d1e2824" n="19"> Et factum est verbum Domini ad Jeremiam, dicens :</ab>
        <ab xml:id="d1e2827" n="20"> [Haec dicit Dominus :/ Si irritum potest fieri pactum meum cum
          die,/ et pactum meum cum nocte,/ ut non sit dies et nox in tempore suo,/</ab>
        <ab xml:id="d1e2830" n="21"> et pactum meum irritum esse poterit cum David servo meo,/ ut
          non sit ex eo filius qui regnet in throno ejus,/ et Levitae et sacerdotes ministri
          mei./</ab>
        <ab xml:id="d1e2833" n="22"> Sicuti enumerari non possunt stellae caeli,/ et metiri arena
          maris,/ sic multiplicabo semen David servi mei,/ et Levitas ministros meos.]</ab>
        <ab xml:id="d1e2836" n="23"> Et factum est verbum Domini ad Jeremiam, dicens :</ab>
        <ab xml:id="d1e2840" n="24"> [Numquid non vidisti quid populus hic locutus sit, dicens :/
          Duae cognationes quas elegerat Dominus abjectae sunt ?/ et populum meum despexerunt,/ eo
          quod non sit ultra gens coram eis./</ab>
        <ab xml:id="d1e2843" n="25"> Haec dicit Dominus :/ Si pactum meum inter diem et noctem,/ et
          leges caelo et terrae non posui,/</ab>
        <ab xml:id="d1e2846" n="26"> equidem et semen Jacob et David servi mei projiciam,/ ut non
          assumam de semine ejus/ principes seminis Abraham, Isaac, et Jacob :/ reducam enim
          conversionem eorum, et miserebor eis.]</ab>
      </div>
      <div xml:id="d1e2850" type="chap" n="34">
        <ab xml:id="d1e2852" n="1"> Verbum quod factum est ad Jeremiam a Domino quando
          Nabuchodonosor rex Babylonis, et omnis exercitus ejus, universaque regna terrae quae erant
          sub potestate manus ejus, et omnes populi, bellabant contra Jerusalem, et contra omnes
          urbes ejus, dicens :</ab>
        <ab xml:id="d1e2855" n="2"> Haec dicit Dominus Deus Israël : Vade, et loquere ad Sedeciam
          regem Juda, et dices ad eum : Haec dicit Dominus : Ecce ego tradam civitatem hanc in manus
          regis Babylonis, et succendet eam igni :</ab>
        <ab xml:id="d1e2858" n="3"> et tu non effugies de manu ejus, sed comprehensione capieris, et
          in manu ejus traderis : et oculi tui oculos regis Babylonis videbunt, et os ejus cum ore
          tuo loquetur, et Babylonem introibis.</ab>
        <ab xml:id="d1e2861" n="4"> Attamen audi verbum Domini, Sedecia, rex Juda : Haec dicit
          Dominus ad te : Non morieris in gladio,</ab>
        <ab xml:id="d1e2864" n="5"> sed in pace morieris : et secundum combustiones patrum tuorum,
          regum priorum qui fuerunt ante te, sic comburent te : et : Vae domine, plangent te : quia
          verbum ego locutus sum, dicit Dominus.</ab>
        <ab xml:id="d1e2868" n="6"> Et locutus est Jeremias propheta ad Sedeciam regem Juda universa
          verba haec in Jerusalem.</ab>
        <ab xml:id="d1e2871" n="7"> Et exercitus regis Babylonis pugnabat contra Jerusalem, et
          contra omnes civitates Juda quae reliquae erant, contra Lachis et contra Azecha : hae enim
          supererant de civitatibus Juda, urbes munitae.<pc ana="#pilcrow"/>
        </ab>
        <ab xml:id="d1e2875" n="8"> Verbum quod factum est ad Jeremiam a Domino, postquam percussit
          rex Sedecias foedus cum omni populo in Jerusalem, praedicans</ab>
        <ab xml:id="d1e2878" n="9"> ut dimitteret unusquisque servum suum et unusquisque ancillam
          suam, Hebraeum et Hebraeam, liberos, et nequaquam dominarentur eis, id est, in Judaeo et
          fratre suo.</ab>
        <ab xml:id="d1e2881" n="10"> Audierunt ergo omnes principes et universus populus qui
          inierant pactum ut dimitteret unusquisque servum suum et unusquisque ancillam suam
          liberos, et ultra non dominarentur eis : audierunt igitur, et dimiserunt.</ab>
        <ab xml:id="d1e2884" n="11"> Et conversi sunt deinceps : et retraxerunt servos et ancillas
          suas quos dimiserant liberos, et subjugaverunt in famulos et famulas.</ab>
        <ab xml:id="d1e2888" n="12"> Et factum est verbum Domini ad Jeremiam a Domino, dicens :</ab>
        <ab xml:id="d1e2891" n="13"> Haec dicit Dominus Deus Israël : Ego percussi foedus cum
          patribus vestris in die qua eduxi eos de terra Aegypti, de domo servitutis, dicens :</ab>
        <ab xml:id="d1e2894" n="14"> Cum completi fuerint septem anni, dimittat unusquisque fratrem
          suum Hebraeum, qui venditus est ei : et serviet tibi sex annis, et dimittes eum a te
          liberum : et non audierunt patres vestri me, nec inclinaverunt aurem suam.</ab>
        <ab xml:id="d1e2897" n="15"> Et conversi estis vos hodie, et fecistis quod rectum est in
          oculis meis, ut praedicaretis libertatem unusquisque ad amicum suum : et inistis pactum in
          conspectu meo, in domo in qua invocatum est nomen meum super eam :</ab>
        <ab xml:id="d1e2900" n="16"> et reversi estis, et commaculastis nomen meum, et reduxistis
          unusquisque servum suum et unusquisque ancillam suam quos dimiseratis ut essent liberi et
          suae potestatis, et subjugastis eos ut sint vobis servi et ancillae.</ab>
        <ab xml:id="d1e2903" n="17"> Propterea haec dicit Dominus : Vos non audistis me, ut
          praedicaretis libertatem unusquisque fratri suo et unusquisque amico suo : ecce ego
          praedico vobis libertatem, ait Dominus, ad gladium, ad pestem, et ad famem, et dabo vos in
          commotionem cunctis regnis terrae.</ab>
        <ab xml:id="d1e2907" n="18"> Et dabo viros qui praevaricantur foedus meum, et non
          observaverunt verba foederis quibus assensi sunt in conspectu meo, vitulum quem
          conciderunt in duas partes, et transierunt inter divisiones ejus,</ab>
        <ab xml:id="d1e2910" n="19"> principes Juda et principes Jerusalem, eunuchi et sacerdotes,
          et omnis populus terrae, qui transierunt inter divisiones vituli :</ab>
        <ab xml:id="d1e2913" n="20"> et dabo eos in manus inimicorum suorum, et in manus quaerentium
          animam eorum, et erit morticinum eorum in escam volatilibus caeli et bestiis terrae.</ab>
        <ab xml:id="d1e2916" n="21"> Et Sedeciam regem Juda, et principes ejus, dabo in manus
          inimicorum suorum, et in manus quaerentium animas eorum, et in manus exercituum regis
          Babylonis, qui recesserunt a vobis.</ab>
        <ab xml:id="d1e2919" n="22"> Ecce ego praecipio, dicit Dominus, et reducam eos in civitatem
          hanc, et praeliabuntur adversus eam, et capient eam, et incendent igni : et civitates Juda
          dabo in solitudinem, eo quod non sit habitator.</ab>
      </div>
      <div xml:id="d1e2923" type="chap" n="35">
        <ab xml:id="d1e2925" n="1"> Verbum quod factum est ad Jeremiam a Domino in diebus Joakim
          filii Josiae regis Juda, dicens :</ab>
        <ab xml:id="d1e2928" n="2"> Vade ad domum Rechabitarum, et loquere eis, et introduces eos in
          domum Domini, in unam exedram thesaurorum, et dabis eis bibere vinum.</ab>
        <ab xml:id="d1e2931" n="3"> Et assumpsi Jezoniam filium Jeremiae filii Habsaniae, et fratres
          ejus, et omnes filios ejus, et universam domum Rechabitarum,</ab>
        <ab xml:id="d1e2934" n="4"> et introduxi eos in domum Domini, ad gazophylacium filiorum
          Hanan filii Jegedeliae hominis Dei, quod erat juxta gazophylacium principum, super
          thesaurum Maasiae filii Sellum, qui erat custos vestibuli :</ab>
        <ab xml:id="d1e2937" n="5"> et posui coram filiis domus Rechabitarum scyphos plenos vino, et
          calices, et dixi ad eos : Bibite vinum.</ab>
        <ab xml:id="d1e2941" n="6"> Qui responderunt Non bibemus vinum, quia Jonadab filius Rechab,
          pater noster, praecepit nobis, dicens : Non bibetis vinum, vos et filii vestri, usque in
          sempiternum :</ab>
        <ab xml:id="d1e2944" n="7"> et domum non aedificabitis, et sementem non seretis, et vineas
          non plantabitis, nec habebitis : sed in tabernaculis habitabitis cunctis diebus vestris,
          ut vivatis diebus multis super faciem terrae in qua vos peregrinamini.</ab>
        <ab xml:id="d1e2947" n="8"> Obedivimus ergo voci Jonadab filii Rechab, patris nostri, in
          omnibus quae praecepit nobis, ita ut non biberemus vinum cunctis diebus nostris, nos, et
          mulieres nostrae, filii, et filiae nostrae,</ab>
        <ab xml:id="d1e2950" n="9"> et non aedificaremus domos ad habitandum : et vineam, et agrum,
          et sementem non habuimus :</ab>
        <ab xml:id="d1e2953" n="10"> sed habitavimus in tabernaculis, et obedientes fuimus juxta
          omnia quae praecepit nobis Jonadab pater noster.</ab>
        <ab xml:id="d1e2956" n="11"> Cum autem ascendisset Nabuchodonosor rex Babylonis ad terram
          nostram, diximus : Venite, et ingrediamur Jerusalem a facie exercitus Chaldaeorum, et a
          facie exercitus Syriae : et mansimus in Jerusalem.</ab>
        <ab xml:id="d1e2960" n="12"> Et factum est verbum Domini ad Jeremiam, dicens :</ab>
        <ab xml:id="d1e2963" n="13"> Haec dicit Dominus exercituum, Deus Israël : Vade, et dic viris
          Juda et habitatoribus Jerusalem : Numquid non recipietis disciplinam, ut obediatis verbis
          meis ? dicit Dominus.</ab>
        <ab xml:id="d1e2966" n="14"> Praevaluerunt sermones Jonadab filii Rechab quos praecepit
          filiis suis ut non biberent vinum, et non biberunt usque ad diem hanc, quia obedierunt
          praecepto patris sui : ego autem locutus sum ad vos, de mane consurgens et loquens, et non
          obedistis mihi.</ab>
        <ab xml:id="d1e2969" n="15"> Misique ad vos omnes servos meos prophetas, consurgens diluculo
          mittensque, et dicens : Convertimini unusquisque a via sua pessima, et bona facite studia
          vestra : et nolite sequi deos alienos, neque colatis eos, et habitabitis in terra quam
          dedi vobis et patribus vestris : et non inclinastis aurem vestram, neque audistis me.</ab>
        <ab xml:id="d1e2972" n="16"> Firmaverunt igitur filii Jonadab filii Rechab praeceptum patris
          sui quod praeceperat eis : populus autem iste non obedivit mihi.</ab>
        <ab xml:id="d1e2975" n="17"> Idcirco haec dicit Dominus exercituum, Deus Israël : Ecce ego
          adducam super Juda et super omnes habitatores Jerusalem universam afflictionem quam
          locutus sum adversum illos, eo quod locutus sum ad illos, et non audierunt ; vocavi illos,
          et non responderunt mihi.</ab>
        <ab xml:id="d1e2979" n="18"> Domui autem Rechabitarum dixit Jeremias : Haec dicit Dominus
          exercituum, Deus Israël : Pro eo quod obedistis praecepto Jonadab patris vestri, et
          custodistis omnia mandata ejus, et fecistis universa quae praecepit vobis,</ab>
        <ab xml:id="d1e2982" n="19"> propterea haec dicit Dominus exercituum, Deus Israël : Non
          deficiet vir de stirpe Jonadab filii Rechab, stans in conspectu meo cunctis diebus.</ab>
      </div>
      <div xml:id="d1e2987" type="chap" n="36">
        <ab xml:id="d1e2989" n="1"> Et factum est in anno quarto Joakim filii Josiae regis Juda,
          factum est verbum hoc ad Jeremiam a Domino, dicens :</ab>
        <ab xml:id="d1e2992" n="2"> Tolle volumen libri, et scribes in eo omnia verba quae locutus
          sum tibi adversum Israël et Judam, et adversum omnes gentes, a die qua locutus sum ad te
          ex diebus Josiae usque ad diem hanc :</ab>
        <ab xml:id="d1e2995" n="3"> si forte, audiente domo Juda universa mala quae ego cogito
          facere eis, revertatur unusquisque a via sua pessima, et propitius ero iniquitati et
          peccato eorum.</ab>
        <ab xml:id="d1e2998" n="4"> Vocavit ergo Jeremias Baruch filium Neriae : et scripsit Baruch
          ex ore Jeremiae omnes sermones Domini quos locutus est ad eum, in volumine libri :</ab>
        <ab xml:id="d1e3001" n="5"> et praecepit Jeremias Baruch, dicens : Ego clausus sum, nec
          valeo ingredi domum Domini.</ab>
        <ab xml:id="d1e3005" n="6"> Ingredere ergo tu, et lege de volumine in quo scripsisti ex ore
          meo verba Domini, audiente populo in domo Domini, in die jejunii : insuper et audiente
          universo Juda qui veniunt de civitatibus suis, leges eis,</ab>
        <ab xml:id="d1e3008" n="7"> si forte cadat oratio eorum in conspectu Domini, et revertatur
          unusquisque a via sua pessima : quoniam magnus furor et indignatio est quam locutus est
          Dominus adversus populum hunc.</ab>
        <ab xml:id="d1e3011" n="8"> Et fecit Baruch filius Neriae juxta omnia quae praeceperat ei
          Jeremias propheta, legens ex volumine sermones Domini in domo Domini.</ab>
        <ab xml:id="d1e3014" n="9"> Factum est autem in anno quinto Joakim filii Josiae regis Juda,
          in mense nono : praedicaverunt jejunium in conspectu Domini omni populo in Jerusalem, et
          universae multitudini quae confluxerat de civitatibus Juda in Jerusalem.</ab>
        <ab xml:id="d1e3017" n="10"> Legitque Baruch ex volumine sermones Jeremiae in domo Domini,
          in gazophylacio Gamariae filii Saphan scribae, in vestibulo superiori, in introitu portae
          novae domus Domini, audiente omni populo.</ab>
        <ab xml:id="d1e3020" n="11"> Cumque audisset Michaeas filius Gamariae filii Saphan omnes
          sermones Domini ex libro,</ab>
        <ab xml:id="d1e3024" n="12"> descendit in domum regis, ad gazophylacium scribae, et ecce ibi
          omnes principes sedebant : Elisama scriba, et Dalaias filius Semeiae, et Elnathan filius
          Achobor, et Gamarias filius Saphan, et Sedecias filius Hananiae, et universi principes
          :</ab>
        <ab xml:id="d1e3027" n="13"> et nuntiavit eis Michaeas omnia verba quae audivit, legente
          Baruch ex volumine in auribus populi.</ab>
        <ab xml:id="d1e3030" n="14"> Miserunt itaque omnes principes ad Baruch Judi filium Nathaniae
          filii Selemiae filii Chusi, dicentes : Volumen ex quo legisti, audiente populo, sume in
          manu tua, et veni. Tulit ergo Baruch filius Neriae volumen in manu sua, et venit ad eos
          :</ab>
        <ab xml:id="d1e3033" n="15"> et dixerunt ad eum : Sede, et lege haec in auribus nostris. Et
          legit Baruch in auribus eorum.</ab>
        <ab xml:id="d1e3036" n="16"> Igitur cum audissent omnia verba, obstupuerunt unusquisque ad
          proximum suum, et dixerunt ad Baruch : Nuntiare debemus regi omnes sermones istos.</ab>
        <ab xml:id="d1e3039" n="17"> Et interrogaverunt eum, dicentes : Indica nobis quomodo
          scripsisti omnes sermones istos ex ore ejus.</ab>
        <ab xml:id="d1e3043" n="18"> Dixit autem eis Baruch : Ex ore suo loquebatur quasi legens ad
          me omnes sermones istos, et ego scribebam in volumine atramento.</ab>
        <ab xml:id="d1e3046" n="19"> Et dixerunt principes ad Baruch : Vade, et abscondere, tu et
          Jeremias, et nemo sciat ubi sitis.</ab>
        <ab xml:id="d1e3049" n="20"> Et ingressi sunt ad regem in atrium : porro volumen
          commendaverunt in gazophylacio Elisamae scribae, et nuntiaverunt, audiente rege, omnes
          sermones.</ab>
        <ab xml:id="d1e3052" n="21"> Misitque rex Judi ut sumeret volumen : qui tollens illud de
          gazophylacio Elisamae scribae, legit, audiente rege et universis principibus qui stabant
          circa regem.</ab>
        <ab xml:id="d1e3055" n="22"> Rex autem sedebat in domo hiemali, in mense nono, et posita
          erat arula coram eo plena prunis.</ab>
        <ab xml:id="d1e3058" n="23"> Cumque legisset Judi tres pagellas vel quatuor, scidit illud
          scalpello scribae, et projecit in ignem qui erat super arulam, donec consumeretur omne
          volumen igni qui erat in arula.</ab>
        <ab xml:id="d1e3062" n="24"> Et non timuerunt, neque sciderunt vestimenta sua, rex et omnes
          servi ejus qui audierunt universos sermones istos.</ab>
        <ab xml:id="d1e3065" n="25"> Verumtamen Elnathan, et Dalaias, et Gamarias, contradixerunt
          regi, ne combureret librum : et non audivit eos.</ab>
        <ab xml:id="d1e3068" n="26"> Et praecepit rex Jeremiel filio Amelech, et Saraiae filio
          Ezriel, et Selemiae filio Abdeel, ut comprehenderent Baruch scribam, et Jeremiam prophetam
          : abscondit autem eos Dominus.<pc ana="#pilcrow"/>
        </ab>
        <ab xml:id="d1e3072" n="27"> Et factum est verbum Domini ad Jeremiam prophetam, postquam
          combusserat rex volumen et sermones quos scripserat Baruch ex ore Jeremiae, dicens :</ab>
        <ab xml:id="d1e3075" n="28"> Rursum tolle volumen aliud, et scribe in eo omnes sermones
          priores qui erant in primo volumine, quod combussit Joakim rex Juda.</ab>
        <ab xml:id="d1e3078" n="29"> Et ad Joakim regem Juda dices : Haec dicit Dominus : Tu
          combussisti volumen illud, dicens : Quare scripsisti in eo annuntians : Festinus veniet
          rex Babylonis, et vastabit terram hanc, et cessare faciet ex illa hominem et jumentum
          ?</ab>
        <ab xml:id="d1e3082" n="30"> Propterea haec dicit Dominus contra Joakim regem Juda : Non
          erit ex eo qui sedeat super solium David : et cadaver ejus projicietur ad aestum per diem,
          et ad gelu per noctem.</ab>
        <ab xml:id="d1e3085" n="31"> Et visitabo contra eum, et contra semen ejus, et contra servos
          ejus, iniquitates suas : et adducam super eos, et super habitatores Jerusalem, et super
          viros Juda, omne malum quod locutus sum ad eos, et non audierunt.</ab>
        <ab xml:id="d1e3088" n="32"> Jeremias autem tulit volumen aliud, et dedit illud Baruch filio
          Neriae scribae : qui scripsit in eo ex ore Jeremiae omnes sermones libri quem combusserat
          Joakim rex Juda igni : et insuper additi sunt sermones multo plures quam antea
          fuerant.</ab>
      </div>
      <div xml:id="d1e3092" type="chap" n="37">
        <ab xml:id="d1e3094" n="1"> Et regnavit rex Sedecias filius Josiae pro Jechonia filio
          Joakim, quem constituit regem Nabuchodonosor rex Babylonis in terra Juda :</ab>
        <ab xml:id="d1e3097" n="2"> et non obedivit ipse, et servi ejus, et populus terrae, verbis
          Domini, quae locutus est in manu Jeremiae prophetae.</ab>
        <ab xml:id="d1e3100" n="3"> Et misit rex Sedecias Juchal filium Selemiae, et Sophoniam
          filium Maasiae, sacerdotem, ad Jeremiam prophetam, dicens : Ora pro nobis Dominum Deum
          nostrum.</ab>
        <ab xml:id="d1e3103" n="4"> Jeremias autem libere ambulabat in medio populi : non enim
          miserant eum in custodiam carceris. Igitur exercitus Pharaonis egressus est de Aegypto, et
          audientes Chaldaei qui obsidebant Jerusalem, hujuscemodi nuntium, recesserunt ab
          Jerusalem.</ab>
        <ab xml:id="d1e3106" n="5"> Et factum est verbum Domini ad Jeremiam prophetam, dicens :</ab>
        <ab xml:id="d1e3110" n="6"> Haec dicit Dominus Deus Israël : Sic dicetis regi Juda, qui
          misit vos ad me interrogandum : Ecce exercitus Pharaonis, qui egressus est vobis in
          auxilium, revertetur in terram suam in Aegyptum :</ab>
        <ab xml:id="d1e3113" n="7"> et redient Chaldaei, et bellabunt contra civitatem hanc, et
          capient eam, et succendent eam igni.</ab>
        <ab xml:id="d1e3116" n="8"> Haec dicit Dominus : Nolite decipere animas vestras, dicentes :
          Euntes abibunt, et recedent a nobis Chaldaei : quia non abibunt.</ab>
        <ab xml:id="d1e3119" n="9"> Sed etsi percusseritis omnem exercitum Chaldaeorum qui
          praeliantur adversum vos, et derelicti fuerint ex eis aliqui vulnerati, singuli de
          tentorio suo consurgent, et incendent civitatem hanc igni.</ab>
        <ab xml:id="d1e3122" n="10"> Ergo cum recessisset exercitus Chaldaeorum ab Jerusalem,
          propter exercitum Pharaonis,</ab>
        <ab xml:id="d1e3125" n="11"> egressus est Jeremias de Jerusalem ut iret in terram Benjamin,
          et divideret ibi possessionem in conspectu civium.</ab>
        <ab xml:id="d1e3129" n="12"> Cumque pervenisset ad portam Benjamin, erat ibi custos portae
          per vices, nomine Jerias filius Selemiae filii Hananiae : et apprehendit Jeremiam
          prophetam, dicens : Ad Chaldaeos profugis.</ab>
        <ab xml:id="d1e3132" n="13"> Et respondit Jeremias : Falsum est : non fugio ad Chaldaeos. Et
          non audivit eum, sed comprehendit Jerias Jeremiam, et adduxit eum ad principes :</ab>
        <ab xml:id="d1e3135" n="14"> quam ob rem irati principes contra Jeremiam, caesum eum
          miserunt in carcerem qui erat in domo Jonathan scribae : ipse enim praepositus erat super
          carcerem.</ab>
        <ab xml:id="d1e3138" n="15"> Itaque ingressus est Jeremias in domum laci et in ergastulum :
          et sedit ibi Jeremias diebus multis.</ab>
        <ab xml:id="d1e3141" n="16"> Mittens autem Sedecias rex, tulit eum : et interrogavit eum in
          domo sua abscondite, et dixit : Putasne est sermo a Domino ? Et dixit Jeremias : Est : et
          ait : In manus regis Babylonis traderis.</ab>
        <ab xml:id="d1e3144" n="17"> Et dixit Jeremias ad regem Sedeciam : Quid peccavi tibi, et
          servis tuis, et populo tuo, quia misisti me in domum carceris ?</ab>
        <ab xml:id="d1e3148" n="18"> ubi sunt prophetae vestri, qui prophetabant vobis, et dicebant
          : Non veniet rex Babylonis super vos, et super terram hanc ?</ab>
        <ab xml:id="d1e3151" n="19"> Nunc ergo audi, obsecro, domine mi rex : valeat deprecatio mea
          in conspectu tuo, et ne me remittas in domum Jonathan scribae, ne moriar ibi.</ab>
        <ab xml:id="d1e3154" n="20"> Praecepit ergo rex Sedecias ut traderetur Jeremias in vestibulo
          carceris, et daretur ei torta panis quotidie, excepto pulmento, donec consumerentur omnes
          panes de civitate : et mansit Jeremias in vestibulo carceris.</ab>
      </div>
      <div xml:id="d1e3158" type="chap" n="38">
        <ab xml:id="d1e3160" n="1"> Audivit autem Saphatias filius Mathan, et Gedelias filius
          Phassur, et Juchal filius Selemiae, et Phassur filius Melchiae, sermones quos Jeremias
          loquebatur ad omnem populum, dicens :</ab>
        <ab xml:id="d1e3163" n="2"> Haec dicit Dominus : Quicumque manserit in civitate hac,
          morietur gladio, et fame, et peste : qui autem profugerit ad Chaldaeos, vivet, et erit
          anima ejus sospes et vivens.</ab>
        <ab xml:id="d1e3166" n="3"> Haec dicit Dominus : Tradendo tradetur civitas haec in manu
          exercitus regis Babylonis, et capiet eam.</ab>
        <ab xml:id="d1e3169" n="4"> Et dixerunt principes regi : Rogamus ut occidatur homo iste : de
          industria enim dissolvit manus virorum bellantium qui remanserunt in civitate hac, et
          manus universi populi, loquens ad eos juxta verba haec : siquidem homo iste non quaerit
          pacem populo huic, sed malum.</ab>
        <ab xml:id="d1e3172" n="5"> Et dixit rex Sedecias : Ecce ipse in manibus vestris est : nec
          enim fas est regem vobis quidquam negare.</ab>
        <ab xml:id="d1e3176" n="6"> Tulerunt ergo Jeremiam, et projecerunt eum in lacum Melchiae
          filii Amelech, qui erat in vestibulo carceris : et submiserunt Jeremiam funibus in lacum,
          in quo non erat aqua, sed lutum : descendit itaque Jeremias in coenum.</ab>
        <ab xml:id="d1e3179" n="7"> Audivit autem Abdemelech Aethiops, vir eunuchus, qui erat in
          domo regis, quod misissent Jeremiam in lacum. Porro rex sedebat in porta Benjamin :</ab>
        <ab xml:id="d1e3182" n="8"> et egressus est Abdemelech de domo regis, et locutus est ad
          regem, dicens :</ab>
        <ab xml:id="d1e3185" n="9"> Domine mi rex, male fecerunt viri isti omnia quaecumque
          perpetrarunt contra Jeremiam prophetam, mittentes eum in lacum, ut moriatur ibi fame : non
          sunt enim panes ultra in civitate.</ab>
        <ab xml:id="d1e3188" n="10"> Praecepit itaque rex Abdemelech Aethiopi, dicens : Tolle tecum
          hinc triginta viros, et leva Jeremiam prophetam de lacu, antequam moriatur.</ab>
        <ab xml:id="d1e3191" n="11"> Assumptis ergo Abdemelech secum viris, ingressus est domum
          regis, quae erat sub cellario, et tulit inde veteres pannos, et antiqua quae
          computruerant, et submisit ea ad Jeremiam in lacum per funiculos.</ab>
        <ab xml:id="d1e3195" n="12"> Dixitque Abdemelech Aethiops ad Jeremiam : Pone veteres pannos,
          et haec scissa et putrida, sub cubito manuum tuarum, et super funes. Fecit ergo Jeremias
          sic,</ab>
        <ab xml:id="d1e3198" n="13"> et extraxerunt Jeremiam funibus, et eduxerunt eum de lacu :
          mansit autem Jeremias in vestibulo carceris.<pc ana="#pilcrow"/>
        </ab>
        <ab xml:id="d1e3202" n="14"> Et misit rex Sedecias, et tulit ad se Jeremiam prophetam ad
          ostium tertium quod erat in domo Domini : et dixit rex ad Jeremiam : Interrogo ego te
          sermonem, ne abscondas a me aliquid.</ab>
        <ab xml:id="d1e3205" n="15"> Dixit autem Jeremias ad Sedeciam : Si annuntiavero tibi,
          numquid non interficies me ? et si consilium dedero tibi, non me audies.</ab>
        <ab xml:id="d1e3208" n="16"> Juravit ergo rex Sedecias Jeremiae clam, dicens : Vivit
          Dominus, qui fecit nobis animam hanc, si occidero te, et si tradidero te in manus virorum
          istorum qui quaerunt animam tuam.</ab>
        <ab xml:id="d1e3211" n="17"> Et dixit Jeremias ad Sedeciam : Haec dicit Dominus exercituum,
          Deus Israël : Si profectus exieris ad principes regis Babylonis, vivet anima tua, et
          civitas haec non succendetur igni : et salvus eris tu, et domus tua.</ab>
        <ab xml:id="d1e3215" n="18"> Si autem non exieris ad principes regis Babylonis, tradetur
          civitas haec in manus Chaldaeorum, et succendent eam igni : et tu non effugies de manu
          eorum.</ab>
        <ab xml:id="d1e3218" n="19"> Et dixit rex Sedecias ad Jeremiam : Sollicitus sum propter
          Judaeos qui transfugerunt ad Chaldaeos, ne forte tradar in manus eorum, et illudant
          mihi.</ab>
        <ab xml:id="d1e3221" n="20"> Respondit autem Jeremias : Non te tradent. Audi, quaeso, vocem
          Domini, quam ego loquor ad te, et bene tibi erit, et vivet anima tua.</ab>
        <ab xml:id="d1e3224" n="21"> Quod si nolueris egredi, iste est sermo quem ostendit mihi
          Dominus :</ab>
        <ab xml:id="d1e3227" n="22"> ecce omnes mulieres quae remanserunt in domo regis Juda
          educentur ad principes regis Babylonis, et ipsae dicent : Seduxerunt te, et praevaluerunt
          adversum te, viri pacifici tui : demerserunt in coeno et in lubrico pedes tuos, et
          recesserunt a te.</ab>
        <ab xml:id="d1e3230" n="23"> Et omnes uxores tuae et filii tui educentur ad Chaldaeos : et
          non effugies manus eorum, sed in manu regis Babylonis capieris, et civitatem hanc comburet
          igni.</ab>
        <ab xml:id="d1e3234" n="24"> Dixit ergo Sedecias ad Jeremiam : Nullus sciat verba haec, et
          non morieris.</ab>
        <ab xml:id="d1e3237" n="25"> Si autem audierint principes quia locutus sum tecum, et
          venerint ad te, et dixerint tibi : Indica nobis quid locutus sis cum rege : ne celes nos,
          et non te interficiemus : et quid locutus est tecum rex :</ab>
        <ab xml:id="d1e3240" n="26"> dices ad eos : Prostravi ego preces meas coram rege, ne me
          reduci juberet in domum Jonathan, et ibi morerer.</ab>
        <ab xml:id="d1e3243" n="27"> Venerunt ergo omnes principes ad Jeremiam, et interrogaverunt
          eum, et locutus est eis juxta omnia verba quae praeceperat ei rex : et cessaverunt ab eo :
          nihil enim fuerat auditum.</ab>
        <ab xml:id="d1e3246" n="28"> Mansit vero Jeremias in vestibulo carceris usque ad diem quo
          capta est Jerusalem : et factum est ut caperetur Jerusalem.</ab>
      </div>
      <div xml:id="d1e3250" type="chap" n="39">
        <ab xml:id="d1e3252" n="1"> Anno nono Sedeciae regis Juda, mense decimo, venit
          Nabuchodonosor rex Babylonis, et omnis exercitus ejus, ad Jerusalem, et obsidebant
          eam.</ab>
        <ab xml:id="d1e3255" n="2"> Undecimo autem anno Sedeciae, mense quarto, quinta mensis,
          aperta est civitas :</ab>
        <ab xml:id="d1e3258" n="3"> et ingressi sunt omnes principes regis Babylonis, et sederunt in
          porta media : Neregel, Sereser, Semegarnabu, Sarsachim, Rabsares, Neregel, Sereser,
          Rebmag, et omnes reliqui principes regis Babylonis.</ab>
        <ab xml:id="d1e3261" n="4"> Cumque vidisset eos Sedecias rex Juda, et omnes viri bellatores,
          fugerunt : et egressi sunt nocte de civitate per viam horti regis, et per portam quae erat
          inter duos muros, et egressi sunt ad viam deserti.</ab>
        <ab xml:id="d1e3264" n="5"> Persecutus est autem eos exercitus Chaldaeorum, et
          comprehenderunt Sedeciam in campo solitudinis Jerichontinae, et captum adduxerunt ad
          Nabuchodonosor regem Babylonis, in Reblatha, quae est in terra Emath : et locutus est ad
          eum judicia.</ab>
        <ab xml:id="d1e3268" n="6"> Et occidit rex Babylonis filios Sedeciae in Reblatha, in oculis
          ejus : et omnes nobiles Juda occidit rex Babylonis.</ab>
        <ab xml:id="d1e3271" n="7"> Oculos quoque Sedeciae eruit, et vinxit eum compedibus ut
          duceretur in Babylonem.</ab>
        <ab xml:id="d1e3274" n="8"> Domum quoque regis et domum vulgi succenderunt Chaldaei igni, et
          murum Jerusalem subverterunt.</ab>
        <ab xml:id="d1e3277" n="9"> Et reliquias populi qui remanserant in civitate, et perfugas qui
          transfugerant ad eum, et superfluos vulgi qui remanserant, transtulit Nabuzardan, magister
          militum, in Babylonem.</ab>
        <ab xml:id="d1e3280" n="10"> Et de plebe pauperum, qui nihil penitus habebant, dimisit
          Nabuzardan magister militum in terra Juda, et dedit eis vineas et cisternas in die
          illa.</ab>
        <ab xml:id="d1e3283" n="11"> Praeceperat autem Nabuchodonosor rex Babylonis de Jeremia
          Nabuzardan magistro militum, dicens :</ab>
        <ab xml:id="d1e3287" n="12"> Tolle illum, et pone super eum oculos tuos, nihilque ei mali
          facias : sed ut voluerit, sic facias ei.</ab>
        <ab xml:id="d1e3290" n="13"> Misit ergo Nabuzardan princeps militiae, et Nabusezban, et
          Rabsares, et Neregel, et Sereser, et Rebmag, et omnes optimates regis Babylonis,</ab>
        <ab xml:id="d1e3293" n="14"> miserunt, et tulerunt Jeremiam de vestibulo carceris, et
          tradiderunt eum Godoliae filio Ahicam filii Saphan, ut intraret in domum, et habitaret in
          populo.</ab>
        <ab xml:id="d1e3296" n="15"> Ad Jeremiam autem factus fuerat sermo Domini, cum clausus esset
          in vestibulo carceris, dicens :</ab>
        <ab xml:id="d1e3299" n="16"> Vade, et dic Abdemelech Aethiopi, dicens : Haec dicit Dominus
          exercituum, Deus Israël : Ecce ego inducam sermones meos super civitatem hanc in malum, et
          non in bonum, et erunt in conspectu tuo in die illa.</ab>
        <ab xml:id="d1e3302" n="17"> Et liberabo te in die illa, ait Dominus, et non traderis in
          manus virorum quos tu formidas :</ab>
        <ab xml:id="d1e3306" n="18"> sed eruens liberabo te, et gladio non cades, sed erit tibi
          anima tua in salutem, quia in me habuisti fiduciam, ait Dominus.</ab>
      </div>
      <div xml:id="d1e3310" type="chap" n="40">
        <ab xml:id="d1e3312" n="1"> Sermo qui factus est ad Jeremiam a Domino, postquam dimissus est
          a Nabuzardan magistro militiae de Rama, quando tulit eum vinctum catenis in medio omnium
          qui migrabant de Jerusalem et Juda, et ducebantur in Babylonem.</ab>
        <ab xml:id="d1e3315" n="2"> Tollens ergo princeps militiae Jeremiam, dixit ad eum : Dominus
          Deus tuus locutus est malum hoc super locum istum :</ab>
        <ab xml:id="d1e3318" n="3"> et adduxit, et fecit Dominus sicut locutus est, quia peccastis
          Domino, et non audistis vocem ejus : et factus est vobis sermo hic.</ab>
        <ab xml:id="d1e3321" n="4"> Nunc ergo ecce solvi te hodie de catenis quae sunt in manibus
          tuis : si placet tibi ut venias mecum in Babylonem, veni, et ponam oculos meos super te :
          si autem displicet tibi venire mecum in Babylonem, reside : ecce omnis terra in conspectu
          tuo est : quod elegeris, et quo placuerit tibi ut vadas, illuc perge :</ab>
        <ab xml:id="d1e3324" n="5"> et mecum noli venire, sed habita apud Godoliam filium Ahicam
          filii Saphan, quem praeposuit rex Babylonis civitatibus Juda : habita ergo cum eo in medio
          populi : vel quocumque placuerit tibi ut vadas, vade. Dedit quoque ei magister militiae
          cibaria et munuscula, et dimisit eum.</ab>
        <ab xml:id="d1e3328" n="6"> Venit autem Jeremias ad Godoliam filium Ahicam in Masphath, et
          habitavit cum eo in medio populi qui relictus fuerat in terra.</ab>
        <ab xml:id="d1e3331" n="7"> Cumque audissent omnes principes exercitus, qui dispersi fuerant
          per regiones, ipsi et socii eorum, quod praefecisset rex Babylonis Godoliam filium Ahicam
          terrae, et quod commendasset ei viros, et mulieres, et parvulos, et de pauperibus terrae,
          qui non fuerant translati in Babylonem,</ab>
        <ab xml:id="d1e3334" n="8"> venerunt ad Godoliam in Masphath, et Ismahel filius Nathaniae,
          et Johanan et Jonathan filii Caree, et Sareas filius Thanehumeth, et filii Ophi, qui erant
          de Netophathi, et Jezonias filius Maachathi, ipsi et viri eorum.</ab>
        <ab xml:id="d1e3337" n="9"> Et juravit eis Godolias filius Ahicam filii Saphan, et comitibus
          eorum, dicens : Nolite timere servire Chaldaeis : habitate in terra, et servite regi
          Babylonis, et bene erit vobis.</ab>
        <ab xml:id="d1e3340" n="10"> Ecce ego habito in Masphath, ut respondeam praecepto
          Chaldaeorum qui mittuntur ad nos : vos autem colligite vindemiam, et messem, et oleum, et
          condite in vasis vestris, et manete in urbibus vestris quas tenetis.</ab>
        <ab xml:id="d1e3343" n="11"> Sed et omnes Judaei qui erant in Moab, et in filiis Ammon, et
          in Idumaea, et in universis regionibus, audito quod dedisset rex Babylonis reliquias in
          Judaea, et quod praeposuisset super eos Godoliam filium Ahicam filii Saphan,</ab>
        <ab xml:id="d1e3347" n="12"> reversi sunt, inquam, omnes Judaei de universis locis ad quae
          profugerant, et venerunt in terram Juda ad Godoliam in Masphath, et collegerunt vinum et
          messem multam nimis.<pc ana="#pilcrow"/>
        </ab>
        <ab xml:id="d1e3351" n="13"> Johanan autem filius Caree, et omnes principes exercitus qui
          dispersi fuerant in regionibus, venerunt ad Godoliam in Masphath,</ab>
        <ab xml:id="d1e3354" n="14"> et dixerunt ei : Scito quod Baalis, rex filiorum Ammon, misit
          Ismahel filium Nathaniae percutere animam tuam. Et non credidit eis Godolias filius
          Ahicam.</ab>
        <ab xml:id="d1e3357" n="15"> Johanan autem filius Caree dixit ad Godoliam seorsum in
          Masphath, loquens : Ibo, et percutiam Ismahel filium Nathaniae, nullo sciente, ne
          interficiat animam tuam, et dissipentur omnes Judaei qui congregati sunt ad te, et
          peribunt reliquiae Juda.</ab>
        <ab xml:id="d1e3360" n="16"> Et ait Godolias filius Ahicam ad Johanan filium Caree : Noli
          facere verbum hoc : falsum enim tu loqueris de Ismahel.</ab>
      </div>
      <div xml:id="d1e3364" type="chap" n="41">
        <ab xml:id="d1e3366" n="1"> Et factum est in mense septimo, venit Ismahel filius Nathaniae
          filii Elisama, de semine regali, et optimates regis, et decem viri cum eo, ad Godoliam
          filium Ahicam, in Masphath, et comederunt ibi panes simul in Masphath.</ab>
        <ab xml:id="d1e3369" n="2"> Surrexit autem Ismahel filius Nathaniae, et decem viri qui cum
          eo erant, et percusserunt Godoliam filium Ahicam filii Saphan gladio, et interfecerunt eum
          quem praefecerat rex Babylonis terrae.</ab>
        <ab xml:id="d1e3372" n="3"> Omnes quoque Judaeos qui erant cum Godolia in Masphath, et
          Chaldaeos qui reperti sunt ibi, et viros bellatores, percussit Ismahel.</ab>
        <ab xml:id="d1e3375" n="4"> Secundo autem die postquam occiderat Godoliam, nullo adhuc
          sciente,</ab>
        <ab xml:id="d1e3378" n="5"> venerunt viri de Sichem, et de Silo, et de Samaria, octoginta
          viri, rasi barba, et scissis vestibus, et squallentes : et munera et thus habebant in
          manu, ut offerrent in domo Domini.</ab>
        <ab xml:id="d1e3382" n="6"> Egressus ergo Ismahel filius Nathaniae in occursum eorum de
          Masphath, incedens et plorans ibat : cum autem occurrisset eis, dixit ad eos : Venite ad
          Godoliam filium Ahicam.</ab>
        <ab xml:id="d1e3385" n="7"> Qui cum venissent ad medium civitatis, interfecit eos Ismahel
          filius Nathaniae circa medium laci, ipse et viri qui erant cum eo.</ab>
        <ab xml:id="d1e3388" n="8"> Decem autem viri reperti sunt inter eos, qui dixerunt ad Ismahel
          : Noli occidere nos, quia habemus thesauros in agro, frumenti, et hordei, et olei, et
          mellis : et cessavit, et non interfecit eos cum fratribus suis.</ab>
        <ab xml:id="d1e3391" n="9"> Lacus autem in quem projecerat Ismahel omnia cadavera virorum
          quos percussit propter Godoliam, ipse est quem fecit rex Asa propter Baasa regem Israël :
          ipsum replevit Ismahel filius Nathaniae occisis.</ab>
        <ab xml:id="d1e3394" n="10"> Et captivas duxit Ismahel omnes reliquias populi qui erant in
          Masphath, filias regis, et universum populum qui remanserat in Masphath, quos
          commendaverat Nabuzardan princeps militiae, Godoliae filio Ahicam : et cepit eos Ismahel
          filius Nathaniae, et abiit ut transiret ad filios Ammon.<pc ana="#pilcrow"/>
        </ab>
        <ab xml:id="d1e3398" n="11"> Audivit autem Johanan filius Caree, et omnes principes
          bellatorum qui erant cum eo, omne malum quod fecerat Ismahel filius Nathaniae,</ab>
        <ab xml:id="d1e3402" n="12"> et assumptis universis viris, profecti sunt ut bellarent
          adversum Ismahel filium Nathaniae : et invenerunt eum ad aquas multas quae sunt in
          Gabaon.</ab>
        <ab xml:id="d1e3405" n="13"> Cumque vidisset omnis populus qui erat cum Ismahel Johanan
          filium Caree, et universos principes bellatorum qui erant cum eo, laetati sunt :</ab>
        <ab xml:id="d1e3408" n="14"> et reversus est omnis populus quem ceperat Ismahel, in
          Masphath, reversusque abiit ad Johanan filium Caree.</ab>
        <ab xml:id="d1e3411" n="15"> Ismahel autem filius Nathaniae fugit cum octo viris a facie
          Johanan, et abiit ad filios Ammon.</ab>
        <ab xml:id="d1e3414" n="16"> Tulit ergo Johanan filius Caree, et omnes principes bellatorum
          qui erant cum eo, universas reliquias vulgi quas reduxerat ab Ismahel filio Nathaniae de
          Masphath, postquam percussit Godoliam filium Ahicam : fortes viros ad praelium, et
          mulieres, et pueros, et eunuchos, quos reduxerat de Gabaon.</ab>
        <ab xml:id="d1e3417" n="17"> Et abierunt, et sederunt peregrinantes in Chamaam, quae est
          juxta Bethlehem, ut pergerent, et introirent Aegyptum,</ab>
        <ab xml:id="d1e3421" n="18"> a facie Chaldaeorum : timebant enim eos, quia percusserat
          Ismahel filius Nathaniae Godoliam filium Ahicam, quem praeposuerat rex Babylonis in terra
          Juda.</ab>
      </div>
      <div xml:id="d1e3426" type="chap" n="42">
        <ab xml:id="d1e3428" n="1"> Et accesserunt omnes principes bellatorum, et Johanan filius
          Caree, et Jezonias filius Osaiae, et reliquum vulgus, a parvo usque ad magnum,</ab>
        <ab xml:id="d1e3431" n="2"> dixeruntque ad Jeremiam prophetam : Cadat oratio nostra in
          conspectu tuo, et ora pro nobis ad Dominum Deum tuum, pro universis reliquiis istis, quia
          derelicti sumus pauci de pluribus, sicut oculi tui nos intuentur :</ab>
        <ab xml:id="d1e3434" n="3"> et annuntiet nobis Dominus Deus tuus viam per quam pergamus, et
          verbum quod faciamus.</ab>
        <ab xml:id="d1e3437" n="4"> Dixit autem ad eos Jeremias propheta : Audivi. Ecce ego oro ad
          Dominum Deum vestrum secundum verba vestra : omne verbum quodcumque responderit mihi
          indicabo vobis, nec celabo vos quidquam.</ab>
        <ab xml:id="d1e3440" n="5"> Et illi dixerunt ad Jeremiam : Sit Dominus inter nos testis
          veritatis et fidei, si non juxta omne verbum in quo miserit te Dominus Deus tuus ad nos,
          sic faciemus :</ab>
        <ab xml:id="d1e3444" n="6"> sive bonum est, sive malum, voci Domini Dei nostri, ad quem
          mittimus te, obediemus, ut bene sit nobis cum audierimus vocem Domini Dei nostri.</ab>
        <ab xml:id="d1e3447" n="7"> Cum autem completi essent decem dies, factum est verbum Domini
          ad Jeremiam,</ab>
        <ab xml:id="d1e3450" n="8"> vocavitque Johanan filium Caree, et omnes principes bellatorum
          qui erant cum eo, et universum populum, a minimo usque ad magnum.</ab>
        <ab xml:id="d1e3453" n="9"> Et dixit ad eos : Haec dicit Dominus Deus Israël, ad quem
          misistis me ut prosternerem preces vestras in conspectu ejus :</ab>
        <ab xml:id="d1e3456" n="10"> Si quiescentes manseritis in terra hac, aedificabo vos, et non
          destruam : plantabo, et non evellam : jam enim placatus sum super malo quod feci
          vobis.</ab>
        <ab xml:id="d1e3459" n="11"> Nolite timere a facie regis Babylonis, quem vos pavidi
          formidatis : nolite metuere eum, dicit Dominus, quia vobiscum sum ego ut salvos vos
          faciam, et eruam de manu ejus :</ab>
        <ab xml:id="d1e3463" n="12"> et dabo vobis misericordias, et miserebor vestri, et habitare
          vos faciam in terra vestra.</ab>
        <ab xml:id="d1e3466" n="13"> Si autem dixeritis vos : Non habitabimus in terra ista, nec
          audiemus vocem Domini Dei nostri,</ab>
        <ab xml:id="d1e3469" n="14"> dicentes : Nequaquam, sed ad terram Aegypti pergemus, ubi non
          videbimus bellum, et clangorem tubae non audiemus, et famem non sustinebimus, et ibi
          habitabimus :</ab>
        <ab xml:id="d1e3472" n="15"> propter hoc nunc audite verbum Domini, reliquiae Juda : Haec
          dicit Dominus exercituum, Deus Israël : Si posueritis faciem vestram ut ingrediamini
          Aegyptum, et intraveritis ut ibi habitetis,</ab>
        <ab xml:id="d1e3475" n="16"> gladius quem vos formidatis ibi comprehendet vos in terra
          Aegypti : et fames, pro qua estis solliciti, adhaerebit vobis in Aegypto, et ibi
          moriemini.</ab>
        <ab xml:id="d1e3478" n="17"> Omnesque viri qui posuerunt faciem suam ut ingrediantur
          Aegyptum, ut habitent ibi, morientur gladio, et fame, et peste : nullus de eis remanebit,
          nec effugiet a facie mali quod ego afferam super eos.</ab>
        <ab xml:id="d1e3482" n="18"> Quia haec dicit Dominus exercituum, Deus Israël : Sicut
          conflatus est furor meus et indignatio mea super habitatores Jerusalem, sic conflabitur
          indignatio mea super vos cum ingressi fueritis Aegyptum : et eritis in jusjurandum, et in
          stuporem, et in maledictum, et in opprobrium, et nequaquam ultra videbitis locum
          istum.</ab>
        <ab xml:id="d1e3485" n="19"> Verbum Domini super vos, reliquiae Juda : Nolite intrare
          Aegyptum : scientes scietis, quia obtestatus sum vos hodie,</ab>
        <ab xml:id="d1e3488" n="20"> quia decepistis animas vestras. Vos enim misistis me ad Dominum
          Deum nostrum, dicentes : Ora pro nobis ad Dominum Deum nostrum, et juxta omnia quaecumque
          dixerit tibi Dominus Deus noster, sic annuntia nobis, et faciemus.</ab>
        <ab xml:id="d1e3491" n="21"> Et annuntiavi vobis hodie, et non audistis vocem Domini Dei
          vestri super universis pro quibus misit me ad vos.</ab>
        <ab xml:id="d1e3494" n="22"> Nunc ergo scientes scietis quia gladio, et fame, et peste
          moriemini in loco ad quem voluistis intrare ut habitaretis ibi.</ab>
      </div>
      <div xml:id="d1e3498" type="chap" n="43">
        <ab xml:id="d1e3500" n="1"> Factum est autem, cum complesset Jeremias loquens ad populum
          universos sermones Domini Dei eorum, pro quibus miserat eum Dominus Deus eorum ad illos,
          omnia verba haec,</ab>
        <ab xml:id="d1e3503" n="2"> dixit Azarias filius Osaiae, et Johanan filius Caree, et omnes
          viri superbi, dicentes ad Jeremiam : Mendacium tu loqueris : non misit te Dominus Deus
          noster, dicens : Ne ingrediamini Aegyptum ut habitetis illuc.</ab>
        <ab xml:id="d1e3506" n="3"> Sed Baruch filius Neriae incitat te adversum nos, ut tradat nos
          in manus Chaldaeorum, ut interficiat nos, et traduci faciat in Babylonem.</ab>
        <ab xml:id="d1e3509" n="4"> Et non audivit Johanan filius Caree, et omnes principes
          bellatorum, et universus populus, vocem Domini, ut manerent in terra Juda.</ab>
        <ab xml:id="d1e3512" n="5"> Sed tollens Johanan filius Caree, et universi principes
          bellatorum, universos reliquiarum Juda, qui reversi fuerant de cunctis gentibus ad quas
          fuerant ante dispersi, ut habitarent in terra Juda,</ab>
        <ab xml:id="d1e3516" n="6"> viros, et mulieres, et parvulos, et filias regis, et omnem
          animam quam reliquerat Nabuzardan princeps militiae cum Godolia filio Ahicam filii Saphan,
          et Jeremiam prophetam, et Baruch filium Neriae :</ab>
        <ab xml:id="d1e3519" n="7"> et ingressi sunt terram Aegypti, quia non obedierunt voci
          Domini, et venerunt usque ad Taphnis.</ab>
        <ab xml:id="d1e3522" n="8"> Et factus est sermo Domini ad Jeremiam in Taphnis, dicens :</ab>
        <ab xml:id="d1e3525" n="9"> Sume lapides grandes in manu tua, et abscondes eos in crypta
          quae est sub muro latericio in porta domus Pharaonis in Taphnis, cernentibus viris Judaeis
          :</ab>
        <ab xml:id="d1e3528" n="10"> et dices ad eos : Haec dicit Dominus exercituum, Deus Israël :
          Ecce ego mittam et assumam Nabuchodonosor regem Babylonis, servum meum : et ponam thronum
          ejus super lapides istos quos abscondi, et statuet solium suum super eos :</ab>
        <ab xml:id="d1e3531" n="11"> veniensque percutiet terram Aegypti, quos in mortem, in mortem,
          et quos in captivitatem, in captivitatem, et quos in gladium, in gladium :</ab>
        <ab xml:id="d1e3535" n="12"> et succendet ignem in delubris deorum Aegypti, et comburet ea,
          et captivos ducet illos, et amicietur terra Aegypti sicut amicitur pastor pallio suo, et
          egredietur inde in pace :</ab>
        <ab xml:id="d1e3538" n="13"> et conteret statuas domus solis quae sunt in terra Aegypti, et
          delubra deorum Aegypti comburet igni.</ab>
      </div>
      <div xml:id="d1e3542" type="chap" n="44">
        <ab xml:id="d1e3544" n="1"> Verbum quod factum est per Jeremiam ad omnes Judaeos qui
          habitabant in terra Aegypti, habitantes in Magdalo, et in Taphnis, et in Memphis, et in
          terra Phatures, dicens :</ab>
        <ab xml:id="d1e3547" n="2"> Haec dicit Dominus exercituum, Deus Israël : Vos vidistis omne
          malum istud quod adduxi super Jerusalem, et super omnes urbes Juda : et ecce desertae sunt
          hodie, et non est in eis habitator,</ab>
        <ab xml:id="d1e3550" n="3"> propter malitiam quam fecerunt ut me ad iracundiam provocarent,
          et irent ut sacrificarent, et colerent deos alienos quos nesciebant, et illi, et vos, et
          patres vestri.</ab>
        <ab xml:id="d1e3553" n="4"> Et misi ad vos omnes servos meos prophetas, de nocte consurgens,
          mittensque et dicens : Nolite facere verbum abominationis hujuscemodi, quam odivi.</ab>
        <ab xml:id="d1e3556" n="5"> Et non audierunt, nec inclinaverunt aurem suam, ut
          converterentur a malis suis, et non sacrificarent diis alienis.</ab>
        <ab xml:id="d1e3560" n="6"> Et conflata est indignatio mea et furor meus, et succensa est in
          civitatibus Juda, et in plateis Jerusalem : et versae sunt in solitudinem et vastitatem
          secundum diem hanc.</ab>
        <ab xml:id="d1e3563" n="7"> Et nunc haec dicit Dominus exercituum, Deus Israël : Quare vos
          facitis malum grande hoc contra animas vestras, ut intereat ex vobis vir et mulier,
          parvulus et lactens, de medio Judae, nec relinquatur vobis quidquam residuum :</ab>
        <ab xml:id="d1e3566" n="8"> provocantes me in operibus manuum vestrarum, sacrificando diis
          alienis in terra Aegypti, in quam ingressi estis ut habitetis ibi : et dispereatis, et
          sitis in maledictionem et in opprobrium cunctis gentibus terrae ?</ab>
        <ab xml:id="d1e3569" n="9"> Numquid obliti estis mala patrum vestrorum, et mala regum Juda,
          et mala uxorum ejus, et mala vestra, et mala uxorum vestrarum, quae fecerunt in terra
          Juda, et in regionibus Jerusalem ?</ab>
        <ab xml:id="d1e3572" n="10"> Non sunt mundati usque ad diem hanc : et non timuerunt, et non
          ambulaverunt in lege Domini, et in praeceptis meis quae dedi coram vobis et coram patribus
          vestris.</ab>
        <ab xml:id="d1e3575" n="11"> Ideo haec dicit Dominus exercituum, Deus Israël : Ecce ego
          ponam faciem meam in vobis in malum : et disperdam omnem Judam.</ab>
        <ab xml:id="d1e3579" n="12"> Et assumam reliquias Judae, qui posuerunt facies suas ut
          ingrederentur terram Aegypti, et habitarent ibi, et consumentur omnes in terra Aegypti :
          cadent in gladio, et in fame, et consumentur a minimo usque ad maximum : in gladio et in
          fame morientur, et erunt in jusjurandum, et in miraculum, et in maledictionem, et in
          opprobrium.</ab>
        <ab xml:id="d1e3582" n="13"> Et visitabo super habitatores terrae Aegypti sicut visitavi
          super Jerusalem, in gladio, et fame, et peste :</ab>
        <ab xml:id="d1e3585" n="14"> et non erit qui effugiat, et sit residuus de reliquiis
          Judaeorum qui vadunt ut peregrinentur in terra Aegypti, et revertantur in terram Juda, ad
          quam ipsi elevant animas suas ut revertantur, et habitent ibi : non revertentur, nisi qui
            fugerint.<pc ana="#pilcrow"/>
        </ab>
        <ab xml:id="d1e3589" n="15"> Responderunt autem Jeremiae omnes viri scientes quod
          sacrificarent uxores eorum diis alienis, et universae mulieres quarum stabat multitudo
          grandis, et omnis populus habitantium in terra Aegypti in Phatures, dicentes :</ab>
        <ab xml:id="d1e3592" n="16"> Sermonem quem locutus es ad nos in nomine Domini, non audiemus
          ex te :</ab>
        <ab xml:id="d1e3595" n="17"> sed facientes faciemus omne verbum quod egredietur de ore
          nostro, ut sacrificemus reginae caeli, et libemus ei libamina, sicut fecimus nos et patres
          nostri, reges nostri et principes nostri, in urbibus Juda, et in plateis Jerusalem : et
          saturati sumus panibus, et bene nobis erat, malumque non vidimus.</ab>
        <ab xml:id="d1e3599" n="18"> Ex eo autem tempore quo cessavimus sacrificare reginae caeli,
          et libare ei libamina, indigemus omnibus, et gladio et fame consumpti sumus.</ab>
        <ab xml:id="d1e3602" n="19"> Quod si nos sacrificamus reginae caeli, et libamus ei libamina,
          numquid sine viris nostris fecimus ei placentas ad colendum eam, et libandum ei libamina
            ?<pc ana="#pilcrow"/>
        </ab>
        <ab xml:id="d1e3606" n="20"> Et dixit Jeremias ad omnem populum, adversum viros, et adversum
          mulieres, et adversum universam plebem, qui responderant ei verbum, dicens :</ab>
        <ab xml:id="d1e3609" n="21"> Numquid non sacrificium quod sacrificastis in civitatibus Juda,
          et in plateis Jerusalem, vos et patres vestri, reges vestri, et principes vestri, et
          populus terrae, horum recordatus est Dominus, et ascendit super cor ejus ?</ab>
        <ab xml:id="d1e3612" n="22"> Et non poterat Dominus ultra portare propter malitiam studiorum
          vestrorum, et propter abominationes quas fecistis : et facta est terra vestra in
          desolationem, et in stuporem, et in maledictum, eo quod non sit habitator, sicut est dies
          haec.</ab>
        <ab xml:id="d1e3615" n="23"> Propterea quod sacrificaveritis idolis, et peccaveritis Domino,
          et non audieritis vocem Domini, et in lege, et in praeceptis, et in testimoniis ejus non
          ambulaveritis, idcirco evenerunt vobis mala haec, sicut est dies haec.</ab>
        <ab xml:id="d1e3619" n="24"> Dixit autem Jeremias ad omnem populum, et ad universas mulieres
          : Audite verbum Domini, omnis Juda qui estis in terra Aegypti.</ab>
        <ab xml:id="d1e3622" n="25"> Haec inquit Dominus exercituum, Deus Israël, dicens : Vos et
          uxores vestrae locuti estis ore vestro, et manibus vestris implestis, dicentes : Faciamus
          vota nostra quae vovimus, ut sacrificemus reginae caeli, et libemus ei libamina. Implestis
          vota vestra, et opere perpetrastis ea.</ab>
        <ab xml:id="d1e3625" n="26"> Ideo audite verbum Domini, omnis Juda qui habitatis in terra
          Aegypti : Ecce ego juravi in nomine meo magno, ait Dominus, quia nequaquam ultra vocabitur
          nomen meum ex ore omnis viri Judaei, dicentis : Vivit Dominus Deus, in omni terra
          Aegypti.</ab>
        <ab xml:id="d1e3628" n="27"> Ecce ego vigilabo super eos in malum, et non in bonum : et
          consumentur omnes viri Juda qui sunt in terra Aegypti gladio et fame, donec penitus
          consumantur.</ab>
        <ab xml:id="d1e3631" n="28"> Et qui fugerint gladium, revertentur de terra Aegypti in terram
          Juda viri pauci : et scient omnes reliquiae Juda, ingredientium terram Aegypti ut habitent
          ibi, cujus sermo compleatur, meus an illorum.</ab>
        <ab xml:id="d1e3634" n="29"> Et hoc vobis signum, ait Dominus, quod visitem ego super vos in
          loco isto, ut sciatis quia vere complebuntur sermones mei contra vos in malum :</ab>
        <ab xml:id="d1e3638" n="30"> haec dicit Dominus : Ecce ego tradam Pharaonem Ephree regem
          Aegypti in manu inimicorum ejus, et in manu quaerentium animam illius, sicut tradidi
          Sedeciam regem Juda in manu Nabuchodonosor regis Babylonis inimici sui, et quaerentis
          animam ejus.</ab>
      </div>
      <div xml:id="d1e3642" type="chap" n="45">
        <ab xml:id="d1e3644" n="1"> Verbum quod locutus est Jeremias propheta ad Baruch filium
          Neriae, cum scripsisset verba haec in libro ex ore Jeremiae, anno quarto Joakim filii
          Josiae regis Juda, dicens :</ab>
        <ab xml:id="d1e3647" n="2"> Haec dicit Dominus Deus Israël ad te, Baruch :</ab>
        <ab xml:id="d1e3650" n="3"> Dixisti : Vae misero mihi ! quoniam addidit Dominus dolorem
          dolori meo : laboravi in gemitu meo, et requiem non inveni.</ab>
        <ab xml:id="d1e3653" n="4"> Haec dicit Dominus : Sic dices ad eum : Ecce quos aedificavi,
          ego destruo, et quos plantavi, ego evello, et universam terram hanc :</ab>
        <ab xml:id="d1e3656" n="5"> et tu quaeris tibi grandia ? noli quaerere, quia ecce ego
          adducam malum super omnem carnem, ait Dominus, et dabo tibi animam tuam in salutem in
          omnibus locis ad quaecumque perrexeris.</ab>
      </div>
      <div xml:id="d1e3660" type="chap" n="46">
        <ab xml:id="d1e3662" n="1"> Quod factum est verbum Domini ad Jeremiam prophetam contra
          gentes.</ab>
        <ab xml:id="d1e3665" n="2"> Ad Aegyptum, adversum exercitum Pharaonis Nechao regis Aegypti,
          qui erat juxta fluvium Euphraten in Charcamis, quem percussit Nabuchodonosor rex
          Babylonis, in quarto anno Joakim filii Josiae regis Juda.</ab>
        <ab xml:id="d1e3668" n="3"> [Praeparate scutum et clypeum,/ et procedite ad bellum./</ab>
        <ab xml:id="d1e3671" n="4"> Jungite equos, et ascendite, equites :/ state in galeis, polite
          lanceas, induite vos loricis./</ab>
        <ab xml:id="d1e3674" n="5"> Quid igitur ? vidi ipsos pavidos,/ et terga vertentes,/ fortes
          eorum caesos :/ fugerunt conciti, nec respexerunt :/ terror undique, ait Dominus./</ab>
        <ab xml:id="d1e3678" n="6"> Non fugiat velox,/ nec salvari se putet fortis :/ ad aquilonem
          juxta flumen Euphraten/ victi sunt, et ruerunt./</ab>
        <ab xml:id="d1e3681" n="7"> Quis est iste, qui quasi flumen ascendit,/ et veluti fluviorum
          intumescunt gurgites ejus ?/</ab>
        <ab xml:id="d1e3684" n="8"> Aegyptus fluminis instar ascendit,/ et velut flumina movebuntur
          fluctus ejus,/ et dicet : Ascendens operiam terram :/ perdam civitatem, et habitatores
          ejus./</ab>
        <ab xml:id="d1e3687" n="9"> Ascendite equos,/ et exsultate in curribus,/ et procedant
          fortes,/ Aethiopia et Libyes tenentes scutum,/ et Lydii arripientes et jacientes
          sagittas./</ab>
        <ab xml:id="d1e3690" n="10"> Dies autem ille Domini Dei exercituum dies ultionis,/ ut sumat
          vindictam de inimicis suis :/ devorabit gladius, et saturabitur,/ et inebriabitur sanguine
          eorum :/ victima enim Domini Dei exercituum/ in terra aquilonis juxta flumen
          Euphraten./</ab>
        <ab xml:id="d1e3693" n="11"> Ascende in Galaad, et tolle resinam,/ virgo filia Aegypti :/
          frustra multiplicas medicamina :/ sanitas non erit tibi./</ab>
        <ab xml:id="d1e3697" n="12"> Audierunt gentes ignominiam tuam,/ et ululatus tuus replevit
          terram :/ quia fortis impegit in fortem,/ et ambo pariter conciderunt.]<pc ana="#pilcrow"
          />
        </ab>
        <ab xml:id="d1e3701" n="13"> Verbum quod locutus est Dominus ad Jeremiam prophetam, super eo
          quod venturus esset Nabuchodonosor rex Babylonis, et percussurus terram Aegypti :</ab>
        <ab xml:id="d1e3704" n="14"> [Annuntiate Aegypto, et auditum facite in Magdalo,/ et resonet
          in Memphis, et in Taphnis :/ dicite : Sta, et praepara te,/ quia devorabit gladius ea quae
          per circuitum tuum sunt./</ab>
        <ab xml:id="d1e3707" n="15"> Quare computruit fortis tuus ?/ non stetit, quoniam Dominus
          subvertit eum./</ab>
        <ab xml:id="d1e3710" n="16"> Multiplicavit ruentes,/ ceciditque vir ad proximum suum, et
          dicent :/ Surge, et revertamur ad populum nostrum,/ et ad terram nativitatis nostrae,/ a
          facie gladii columbae./</ab>
        <ab xml:id="d1e3713" n="17"> Vocate nomen Pharaonis regis Aegypti :/ tumultum adduxit
          tempus./</ab>
        <ab xml:id="d1e3717" n="18"> Vivo ego, inquit Rex (Dominus exercituum nomen ejus),/ quoniam
          sicut Thabor in montibus,/ et sicut Carmelus in mari, veniet./</ab>
        <ab xml:id="d1e3720" n="19"> Vasa transmigrationis fac tibi,/ habitatrix filia Aegypti :/
          quia Memphis in solitudinem erit,/ et deseretur, et inhabitabilis erit./</ab>
        <ab xml:id="d1e3723" n="20"> Vitula elegans atque formosa Aegyptus,/ stimulator ab aquilone
          veniet ei./</ab>
        <ab xml:id="d1e3726" n="21"> Mercenarii quoque ejus,/ qui versabantur in medio ejus quasi
          vituli saginati,/ versi sunt, et fugerunt simul,/ nec stare potuerunt :/ quia dies
          interfectionis eorum venit super eos,/ tempus visitationis eorum./</ab>
        <ab xml:id="d1e3729" n="22"> Vox ejus quasi aeris sonabit :/ quoniam cum exercitu
          properabunt,/ et cum securibus venient ei/ quasi caedentes ligna./</ab>
        <ab xml:id="d1e3732" n="23"> Succiderunt saltum ejus, ait Dominus,/ qui supputari non potest
          :/ multiplicati sunt super locustas,/ et non est eis numerus./</ab>
        <ab xml:id="d1e3736" n="24"> Confusa est filia Aegypti,/ et tradita in manu populi
          aquilonis./</ab>
        <ab xml:id="d1e3739" n="25"> Dixit Dominus exercituum, Deus Israël :/ Ecce ego visitabo
          super tumultum Alexandriae,/ et super Pharaonem, et super Aegyptum,/ et super deos ejus,
          et super reges ejus,/ et super Pharaonem, et super eos qui confidunt in eo :/</ab>
        <ab xml:id="d1e3742" n="26"> et dabo eos in manu quaerentium animam eorum,/ et in manu
          Nabuchodonosor regis Babylonis,/ et in manu servorum ejus :/ et post haec habitabitur
          sicut diebus pristinis, ait Dominus./</ab>
        <ab xml:id="d1e3745" n="27"> Et tu ne timeas, serve meus Jacob,/ et ne paveas, Israël :/
          quia ecce ego salvum te faciam de longinquo,/ et semen tuum de terra captivitatis tuae :/
          et revertetur Jacob, et requiescet,/ et prosperabitur, et non erit qui exterreat
          eum./</ab>
        <ab xml:id="d1e3748" n="28"> Et tu noli timere, serve meus Jacob, ait Dominus,/ quia tecum
          ego sum :/ quia ego consumam cunctas gentes ad quas ejeci te, / te vero non consumam :/
          sed castigabo te in judicio,/ nec quasi innocenti parcam tibi.]</ab>
      </div>
      <div xml:id="d1e3752" type="chap" n="47">
        <ab xml:id="d1e3754" n="1"> Quod factum est verbum Domini ad Jeremiam prophetam contra
          Palaestinos, antequam percuteret Pharao Gazam.</ab>
        <ab xml:id="d1e3757" n="2"> [Haec dicit Dominus :/ Ecce aquae ascendunt ab aquilone,/ et
          erunt quasi torrens inundans,/ et operient terram et plenitudinem ejus,/ urbem et
          habitatores ejus./ Clamabunt homines,/ et ululabunt omnes habitatores terrae,/</ab>
        <ab xml:id="d1e3760" n="3"> a strepitu pompae armorum, et bellatorum ejus,/ a commotione
          quadrigarum ejus, et multitudine rotarum illius./ Non respexerunt patres filios manibus
          dissolutis,/</ab>
        <ab xml:id="d1e3763" n="4"> pro adventu diei in quo vastabuntur omnes Philisthiim,/ et
          dissipabitur Tyrus et Sidon/ cum omnibus reliquis auxiliis suis :/ depopulatus est enim
          Dominus Palaestinos,/ reliquias insulae Cappadociae./</ab>
        <ab xml:id="d1e3766" n="5"> Venit calvitium super Gazam ;/ conticuit Ascalon, et reliquiae
          vallis earum :/ usquequo concideris ?/</ab>
        <ab xml:id="d1e3770" n="6"> O mucro Domini, usquequo non quiesces ?/ ingredere in vaginam
          tuam,/ refrigerare, et sile./</ab>
        <ab xml:id="d1e3773" n="7"> Quomodo quiescet,/ cum Dominus praeceperit ei adversus
          Ascalonem,/ et adversus maritimas ejus regiones,/ ibique condixerit illi ?]</ab>
      </div>
      <div xml:id="d1e3778" type="chap" n="48">
        <ab xml:id="d1e3780" n="1"> Ad Moab. [Haec dicit Dominus exercituum, Deus Israël :/ Vae
          super Nabo, quoniam vastata est, et confusa !/ capta est Cariathaim, confusa est fortis,
          et tremuit./</ab>
        <ab xml:id="d1e3783" n="2"> Non est ultra exsultatio in Moab contra Hesebon :/ cogitaverunt
          malum : Venite, et disperdamus eam de gente./ Ergo silens conticesces, sequeturque te
          gladius./</ab>
        <ab xml:id="d1e3786" n="3"> Vox clamoris de Oronaim, vastitas et contritio magna./</ab>
        <ab xml:id="d1e3789" n="4"> Contrita est Moab : annuntiate clamorem parvulis ejus./</ab>
        <ab xml:id="d1e3792" n="5"> Per ascensum enim Luith/ plorans ascendet in fletu,/ quoniam in
          descensu Oronaim/ hostes ululatum contritionis audierunt./</ab>
        <ab xml:id="d1e3796" n="6"> Fugite, salvate animas vestras,/ et eritis quasi myricae in
          deserto :/</ab>
        <ab xml:id="d1e3799" n="7"> pro eo enim quod habuisti fiduciam/ in munitionibus tuis et in
          thesauris tuis,/ tu quoque capieris :/ et ibit Chamos in transmigrationem,/ sacerdotes
          ejus et principes ejus simul./</ab>
        <ab xml:id="d1e3802" n="8"> Et veniet praedo ad omnem urbem,/ et urbs nulla salvabitur :/ et
          peribunt valles,/ et dissipabuntur campestria,/ quoniam dixit Dominus :/</ab>
        <ab xml:id="d1e3805" n="9"> Date florem Moab, quia florens egredietur :/ et civitates ejus
          desertae erunt, et inhabitabiles./</ab>
        <ab xml:id="d1e3808" n="10"> Maledictus qui facit opus Domini fraudulenter,/ et maledictus
          qui prohibet gladium suum a sanguine./</ab>
        <ab xml:id="d1e3811" n="11"> Fertilis fuit Moab ab adolescentia sua,/ et requievit in
          faecibus suis :/ nec transfusus est de vase in vas,/ et in transmigrationem non abiit :/
          idcirco permansit gustus ejus in eo,/ et odor ejus non est immutatus./</ab>
        <ab xml:id="d1e3815" n="12"> Propterea ecce dies veniunt, dicit Dominus,/ et mittam ei
          ordinatores et stratores laguncularum :/ et sternent eum, et vasa ejus exhaurient,/ et
          lagunculas eorum collident./</ab>
        <ab xml:id="d1e3818" n="13"> Et confundetur Moab a Chamos/ sicut confusa est domus Israël a
          Bethel,/ in qua habebat fiduciam./</ab>
        <ab xml:id="d1e3821" n="14"> Quomodo dicitis : Fortes sumus,/ et viri robusti ad praeliandum
          ?/</ab>
        <ab xml:id="d1e3824" n="15"> Vastata est Moab, et civitates illius succiderunt,/ et electi
          juvenes ejus descenderunt in occisionem, ait Rex :/ Dominus exercituum nomen ejus./</ab>
        <ab xml:id="d1e3827" n="16"> Prope est interitus Moab ut veniat,/ et malum ejus velociter
          accurret nimis./</ab>
        <ab xml:id="d1e3830" n="17"> Consolamini eum, omnes qui estis in circuitu ejus :/ et
          universi qui scitis nomen ejus, dicite :/ Quomodo confracta est virga fortis,/ baculus
          gloriosus ?/</ab>
        <ab xml:id="d1e3834" n="18"> Descende de gloria, et sede in siti,/ habitatio filiae Dibon,/
          quoniam vastator Moab ascendit ad te :/ dissipavit munitiones tuas./</ab>
        <ab xml:id="d1e3837" n="19"> In via sta, et prospice,/ habitatio Aroër :/ interroga
          fugientem,/ et ei qui evasit dic : Quid accidit ?/</ab>
        <ab xml:id="d1e3840" n="20"> Confusus est Moab, quoniam victus est./ Ululate, et clamate :/
          annuntiate in Arnon,/ quoniam vastata est Moab,/</ab>
        <ab xml:id="d1e3843" n="21"> et judicium venit ad terram campestrem,/ super Helon, et super
          Jasa,/ et super Mephaath,</ab>
        <ab xml:id="d1e3846" n="22"> et super Dibon,/ et super Nabo, et super domum
          Deblathaim,/</ab>
        <ab xml:id="d1e3849" n="23"> et super Cariathaim, et super Bethgamul,/ et super
          Bethmaon,</ab>
        <ab xml:id="d1e3853" n="24"> et super Carioth,/ et super Bosra, et super omnes civitates
          terrae Moab,/ quae longe et quae prope sunt./</ab>
        <ab xml:id="d1e3856" n="25"> Abscissum est cornu Moab,/ et brachium ejus contritum est, ait
          Dominus./</ab>
        <ab xml:id="d1e3859" n="26"> Inebriate eum, quoniam contra Dominum erectus est :/ et allidet
          manum Moab in vomitu suo,/ et erit in derisum etiam ipse./</ab>
        <ab xml:id="d1e3862" n="27"> Fuit enim in derisum tibi Israël :/ quasi inter fures
          reperisses eum :/ propter verba ergo tua quae adversum illum locutus es,/ captivus
          duceris./</ab>
        <ab xml:id="d1e3865" n="28"> Relinquite civitates, et habitate in petra, habitatores Moab :/
          et estote quasi columba nidificans in summo ore foraminis./</ab>
        <ab xml:id="d1e3868" n="29"> Audivimus superbiam Moab : superbus est valde :/ sublimitatem
          ejus, et arrogantiam,/ et superbiam, et altitudinem cordis ejus./</ab>
        <ab xml:id="d1e3872" n="30"> Ego scio, ait Dominus, jactantiam ejus,/ et quod non sit juxta
          eam virtus ejus,/ nec juxta quod poterat conata sit facere./</ab>
        <ab xml:id="d1e3875" n="31"> Ideo super Moab ejulabo,/ et ad Moab universam clamabo,/ ad
          viros muri fictilis lamentantes :/</ab>
        <ab xml:id="d1e3878" n="32"> de planctu Jazer plorabo tibi, vinea Sabama./ Propagines tuae
          transierunt mare ;/ usque ad mare Jazer pervenerunt :/ super messem tuam et vindemiam tuam
          praedo irruit./</ab>
        <ab xml:id="d1e3881" n="33"> Ablata est laetitia et exsultatio/ de Carmelo et de terra
          Moab,/ et vinum de torcularibus sustuli :/ nequaquam calcator uvae solitum celeuma
          cantabit./</ab>
        <ab xml:id="d1e3884" n="34"> De clamore Hesebon usque Eleale et Jasa, dederunt vocem suam ;/
          a Segor usque ad Oronaim, vitula conternante :/ aquae quoque Nemrim pessimae erunt./</ab>
        <ab xml:id="d1e3887" n="35"> Et auferam de Moab, ait Dominus,/ offerentem in excelsis,/ et
          sacrificantem diis ejus./</ab>
        <ab xml:id="d1e3891" n="36"> Propterea cor meum ad Moab quasi tibiae resonabit,/ et cor meum
          ad viros muri fictilis dabit sonitum tibiarum :/ quia plus fecit quam potuit,/ idcirco
          perierunt./</ab>
        <ab xml:id="d1e3894" n="37"> Omne enim caput calvitium,/ et omnis barba rasa erit :/ in
          cunctis manibus colligatio,/ et super omne dorsum cilicium :/</ab>
        <ab xml:id="d1e3897" n="38"> super omnia tecta Moab, et in plateis ejus,/ omnis planctus :/
          quoniam contrivi Moab/ sicut vas inutile, ait Dominus./</ab>
        <ab xml:id="d1e3900" n="39"> Quomodo victa est, et ululaverunt ?/ quomodo dejecit cervicem
          Moab, et confusus est ?/ eritque Moab in derisum, et in exemplum omnibus in circuitu
          suo./</ab>
        <ab xml:id="d1e3903" n="40"> Haec dicit Dominus :/ Ecce quasi aquila volabit,/ et extendet
          alas suas ad Moab./</ab>
        <ab xml:id="d1e3906" n="41"> Capta est Carioth, et munitiones comprehensae sunt :/ et erit
          cor fortium Moab in die illa/ sicut cor mulieris parturientis,/</ab>
        <ab xml:id="d1e3910" n="42"> et cessabit Moab esse populus,/ quoniam contra Dominum
          gloriatus est./</ab>
        <ab xml:id="d1e3913" n="43"> Pavor, et fovea,/ et laqueus super te,/ o habitator Moab, dicit
          Dominus./</ab>
        <ab xml:id="d1e3916" n="44"> Qui fugerit a facie pavoris cadet in foveam,/ et qui
          conscenderit de fovea capietur laqueo :/ adducam enim super Moab annum visitationis eorum,
          ait Dominus./</ab>
        <ab xml:id="d1e3919" n="45"> In umbra Hesebon steterunt de laqueo fugientes,/ quia ignis
          egressus est de Hesebon,/ et flamma de medio Seon :/ et devorabit partem Moab,/ et
          verticem filiorum tumultus./</ab>
        <ab xml:id="d1e3922" n="46"> Vae tibi, Moab :/ periisti, popule Chamos,/ quia comprehensi
          sunt filii tui/ et filiae tuae in captivitatem./</ab>
        <ab xml:id="d1e3925" n="47"> Et convertam captivitatem Moab in novissimis diebus, ait
          Dominus.] Hucusque judicia Moab.</ab>
      </div>
      <div xml:id="d1e3929" type="chap" n="49">
        <ab xml:id="d1e3931" n="1"> Ad filios Ammon. [Haec dicit Dominus :/ Numquid non filii sunt
          Israël,/ aut haeres non est ei ?/ cur igitur haereditate possedit Melchom Gad,/ et populus
          ejus in urbibus ejus habitavit ?/</ab>
        <ab xml:id="d1e3934" n="2"> Ideo ecce dies veniunt, dicit Dominus,/ et auditum faciam super
          Rabbath filiorum Ammon fremitum praelii,/ et erit in tumultum dissipata,/ filiaeque ejus
          igni succendentur,/ et possidebit Israël possessores suos, ait Dominus./</ab>
        <ab xml:id="d1e3937" n="3"> Ulula, Hesebon, quoniam vastata est Hai ;/ clamate, filiae
          Rabbath :/ accingite vos ciliciis,/ plangite et circuite per sepes,/ quoniam Melchom in
          transmigrationem ducetur,/ sacerdotes ejus et principes ejus simul./</ab>
        <ab xml:id="d1e3940" n="4"> Quid gloriaris in vallibus ?/ defluxit vallis tua, filia
          delicata,/ quae confidebas in thesauris tuis,/ et dicebas : Quis veniet ad me ?/</ab>
        <ab xml:id="d1e3943" n="5"> Ecce ego inducam super te terrorem,/ ait Dominus Deus
          exercituum,/ ab omnibus qui sunt in circuitu tuo :/ et dispergemini singuli a conspectu
          vestro,/ nec erit qui congreget fugientes./</ab>
        <ab xml:id="d1e3947" n="6"> Et post haec reverti faciam/ captivos filiorum Ammon, ait
            Dominus.]<pc ana="#pilcrow"/>
        </ab>
        <ab xml:id="d1e3951" n="7"> Ad Idumaeam. [Haec dicit Dominus exercituum :/ Numquid non ultra
          est sapientia in Theman ?/ periit consilium a filiis ;/ inutilis facta est sapientia
          eorum./</ab>
        <ab xml:id="d1e3954" n="8"> Fugite, et terga vertite ;/ descendite in voraginem, habitatores
          Dedan :/ quoniam perditionem Esau adduxi super eum,/ tempus visitationis ejus./</ab>
        <ab xml:id="d1e3957" n="9"> Si vindemiatores venissent super te,/ non reliquissent racemum
          :/ si fures in nocte rapuissent quod sufficeret sibi./</ab>
        <ab xml:id="d1e3960" n="10"> Ego vero discooperui Esau :/ revelavi abscondita ejus,/ et
          celari non poterit :/ vastatum est semen ejus,/ et fratres ejus, et vicini ejus, et non
          erit./</ab>
        <ab xml:id="d1e3963" n="11"> Relinque pupillos tuos : ego faciam eos vivere :/ et viduae
          tuae in me sperabunt./</ab>
        <ab xml:id="d1e3967" n="12"> Quia haec dicit Dominus :/ Ecce quibus non erat judicium ut
          biberent calicem,/ bibentes bibent :/ et tu, quasi innocens relinqueris ?/ non eris
          innocens, sed bibens bibes./</ab>
        <ab xml:id="d1e3970" n="13"> Quia per memetipsum juravi, dicit Dominus,/ quod in
          solitudinem, et in opprobrium,/ et in desertum, et in maledictionem erit Bosra,/ et omnes
          civitates ejus erunt in solitudines sempiternas./</ab>
        <ab xml:id="d1e3973" n="14"> Auditum audivi a Domino,/ et legatus ad gentes missus est :/
          Congregamini, et venite contra eam,/ et consurgamus in praelium./</ab>
        <ab xml:id="d1e3976" n="15"> Ecce enim parvulum dedi te in gentibus,/ contemptibilem inter
          homines./</ab>
        <ab xml:id="d1e3979" n="16"> Arrogantia tua decepit te,/ et superbia cordis tui,/ qui
          habitas in cavernis petrae,/ et apprehendere niteris altitudinem collis :/ cum exaltaveris
          quasi aquila nidum tuum,/ inde detraham te, dicit Dominus./</ab>
        <ab xml:id="d1e3982" n="17"> Et erit Idumaea deserta :/ omnis qui transibit per eam
          stupebit,/ et sibilabit super omnes plagas ejus./</ab>
        <ab xml:id="d1e3986" n="18"> Sicut subversa est Sodoma et Gomorrha,/ et vicinae ejus, ait
          Dominus :/ non habitabit ibi vir,/ et non incolet eam filius hominis./</ab>
        <ab xml:id="d1e3989" n="19"> Ecce quasi leo ascendet/ de superbia Jordanis ad pulchritudinem
          robustam,/ quia subito currere faciam eum ad illam./ Et quis erit electus, quem praeponam
          ei ?/ quis enim similis mei ?/ et quis sustinebit me ?/ et quis est iste pastor, qui
          resistat vultui meo ?/</ab>
        <ab xml:id="d1e3992" n="20"> Propterea audite consilium Domini quod iniit de Edom,/ et
          cogitationes ejus quas cogitavit de habitatoribus Theman :/ si non dejecerint eos parvuli
          gregis,/ nisi dissipaverint cum eis habitaculum eorum./</ab>
        <ab xml:id="d1e3995" n="21"> A voce ruinae eorum commota est terra ;/ clamor in mari Rubro
          auditus est vocis ejus./</ab>
        <ab xml:id="d1e3998" n="22"> Ecce quasi aquila ascendet,/ et avolabit, et expandet alas suas
          super Bosran :/ et erit cor fortium Idumaeae in die illa/ quasi cor mulieris
            parturientis.]<pc ana="#pilcrow"/>
        </ab>
        <ab xml:id="d1e4002" n="23"> Ad Damascum. [Confusa est Emath et Arphad,/ quia auditum
          pessimum audierunt :/ turbati sunt in mari ;/ prae sollicitudine quiescere non
          potuit./</ab>
        <ab xml:id="d1e4006" n="24"> Dissoluta est Damascus,/ versa est in fugam :/ tremor
          apprehendit eam,/ angustia et dolores tenuerunt eam quasi parturientem./</ab>
        <ab xml:id="d1e4009" n="25"> Quomodo dereliquerunt civitatem laudabilem,/ urbem laetitiae
          ?/</ab>
        <ab xml:id="d1e4012" n="26"> Ideo cadent juvenes ejus in plateis ejus,/ et omnes viri
          praelii conticescent in die illa,/ ait Dominus exercituum./</ab>
        <ab xml:id="d1e4015" n="27"> Et succendam ignem in muro Damasci,/ et devorabit moenia
            Benadad.]<pc ana="#pilcrow"/>
        </ab>
        <ab xml:id="d1e4019" n="28"> Ad Cedar, et ad regna Asor, quae percussit Nabuchodonosor rex
          Babylonis. [Haec dicit Dominus :/ Surgite, et ascendite ad Cedar,/ et vastate filios
          orientis./</ab>
        <ab xml:id="d1e4022" n="29"> Tabernacula eorum, et greges eorum capient :/ pelles eorum, et
          omnia vasa eorum,/ et camelos eorum tollent sibi,/ et vocabunt super eos formidinem in
          circuitu./</ab>
        <ab xml:id="d1e4026" n="30"> Fugite, abite vehementer, in voraginibus sedete,/ qui habitatis
          Asor, ait Dominus :/ iniit enim contra vos Nabuchodonosor rex Babylonis consilium,/ et
          cogitavit adversum vos cogitationes./</ab>
        <ab xml:id="d1e4029" n="31"> Consurgite, et ascendite ad gentem quietam,/ et habitantem
          confidenter, ait Dominus :/ non ostia, nec vectes eis : soli habitant./</ab>
        <ab xml:id="d1e4032" n="32"> Et erunt cameli eorum in direptionem,/ et multitudo jumentorum
          in praedam :/ et dispergam eos in omnem ventum,/ qui sunt attonsi in comam,/ et ex omni
          confinio eorum adducam interitum super eos, ait Dominus./</ab>
        <ab xml:id="d1e4035" n="33"> Et erit Asor in habitaculum draconum,/ deserta usque in
          aeternum :/ non manebit ibi vir,/ nec incolet eam filius hominis.]<pc ana="#pilcrow"/>
        </ab>
        <ab xml:id="d1e4039" n="34"> Quod facum est verbum Domini ad Jeremiam prophetam adversus
          Aelam, in principio regni Sedeciae regis Juda, dicens :</ab>
        <ab xml:id="d1e4042" n="35"> [Haec dicit Dominus exercituum :/ Ecce ego confringam arcum
          Aelam,/ et summam fortitudinem eorum :/</ab>
        <ab xml:id="d1e4046" n="36"> et inducam super Aelam quatuor ventos a quatuor plagis caeli,/
          et ventilabo eos in omnes ventos istos,/ et non erit gens ad quam non perveniant profugi
          Aelam./</ab>
        <ab xml:id="d1e4049" n="37"> Et pavere faciam Aelam coram inimicis suis,/ et in conspectu
          quaerentium animam eorum :/ et adducam super eos malum,/ iram furoris mei, dicit Dominus,/
          et mittam post eos gladium donec consumam eos./</ab>
        <ab xml:id="d1e4052" n="38"> Et ponam solium meum in Aelam,/ et perdam inde reges et
          principes, ait Dominus./</ab>
        <ab xml:id="d1e4055" n="39"> In novissimis autem diebus/ reverti faciam captivos Aelam,
          dicit Dominus.]</ab>
      </div>
      <div xml:id="d1e4059" type="chap" n="50">
        <ab xml:id="d1e4061" n="1"> Verbum quod locutus est Dominus de Babylone et de terra
          Chaldaeorum, in manu Jeremiae prophetae.</ab>
        <ab xml:id="d1e4064" n="2"> [Annuntiate in gentibus, et auditum facite :/ levate signum,
          praedicate, et nolite celare :/ dicite : Capta est Babylon,/ confusus est Bel, victus est
          Merodach,/ confusa sunt sculptilia ejus,/ superata sunt idola eorum./</ab>
        <ab xml:id="d1e4067" n="3"> Quoniam ascendit contra eam gens ab aquilone,/ quae ponet terram
          ejus in solitudinem,/ et non erit qui habitet in ea ab homine usque ad pecus :/ et moti
          sunt, et abierunt./</ab>
        <ab xml:id="d1e4070" n="4"> In diebus illis, et in tempore illo, ait Dominus,/ venient filii
          Israël ipsi et filii Juda simul :/ ambulantes et flentes properabunt,/ et Dominum Deum
          suum quaerent :/</ab>
        <ab xml:id="d1e4073" n="5"> in Sion interrogabunt viam, huc facies eorum :/ venient, et
          apponentur ad Dominum foedere sempiterno,/ quod nulla oblivione delebitur./</ab>
        <ab xml:id="d1e4077" n="6"> Grex perditus factus est populus meus :/ pastores eorum
          seduxerunt eos,/ feceruntque vagari in montibus :/ de monte in collem transierunt ;/
          obliti sunt cubilis sui./</ab>
        <ab xml:id="d1e4080" n="7"> Omnes qui invenerunt comederunt eos,/ et hostes eorum dixerunt :
          Non peccavimus :/ pro eo quod peccaverunt Domino decori justitiae,/ et exspectationi
          patrum eorum Domino./</ab>
        <ab xml:id="d1e4083" n="8"> Recedite de medio Babylonis,/ et de terra Chaldaeorum
          egredimini,/ et estote quasi haedi ante gregem./</ab>
        <ab xml:id="d1e4086" n="9"> Quoniam ecce ego suscito,/ et adducam in Babylonem/
          congregationem gentium magnarum de terra aquilonis,/ et praeparabuntur adversus eam, et
          inde capietur :/ sagitta ejus quasi viri fortis interfectoris :/ non revertetur
          vacua./</ab>
        <ab xml:id="d1e4089" n="10"> Et erit Chaldaea in praedam :/ omnes vastantes eam replebuntur,
          ait Dominus./</ab>
        <ab xml:id="d1e4092" n="11"> Quoniam exsultatis, et magna loquimini,/ diripientes
          haereditatem meam :/ quoniam effusi estis sicut vituli super herbam,/ et mugistis sicut
          tauri :/</ab>
        <ab xml:id="d1e4096" n="12"> confusa est mater vestra nimis,/ et adaequata pulveri, quae
          genuit vos :/ ecce novissima erit in gentibus,/ deserta, invia, et arens./</ab>
        <ab xml:id="d1e4099" n="13"> Ab ira Domini non habitabitur,/ sed redigetur tota in
          solitudinem :/ omnis qui transibit per Babylonem stupebit,/ et sibilabit super universis
          plagis ejus./</ab>
        <ab xml:id="d1e4102" n="14"> Praeparamini contra Babylonem per circuitum,/ omnes qui
          tenditis arcum :/ debellate eam, non parcatis jaculis,/ quia Domino peccavit./</ab>
        <ab xml:id="d1e4105" n="15"> Clamate adversus eam,/ ubique dedit manum :/ ceciderunt
          fundamenta ejus,/ destructi sunt muri ejus,/ quoniam ultio Domini est :/ ultionem accipite
          de ea :/ sicut fecit, facite ei./</ab>
        <ab xml:id="d1e4108" n="16"> Disperdite satorem de Babylone,/ et tenentem falcem in tempore
          messis :/ a facie gladii columbae/ unusquisque ad populum suum convertetur,/ et singuli ad
          terram suam fugient./</ab>
        <ab xml:id="d1e4111" n="17"> Grex dispersus Israël :/ leones ejecerunt eum./ Primus comedit
          eum rex Assur :/ iste novissimus exossavit eum/ Nabuchodonosor rex Babylonis./</ab>
        <ab xml:id="d1e4115" n="18"> Propterea haec dicit Dominus exercituum, Deus Israël :/ Ecce
          ego visitabo regem Babylonis et terram ejus,/ sicut visitavi regem Assur :/</ab>
        <ab xml:id="d1e4118" n="19"> et reducam Israël ad habitaculum suum :/ et pascetur Carmelum
          et Basan,/ et in monte Ephraim et Galaad saturabitur anima ejus./</ab>
        <ab xml:id="d1e4121" n="20"> In diebus illis, et in tempore illo, ait Dominus,/ quaeretur
          iniquitas Israël, et non erit,/ et peccatum Juda, et non invenietur :/ quoniam propitius
          ero eis quos reliquero./</ab>
        <ab xml:id="d1e4124" n="21"> Super terram dominantium ascende,/ et super habitatores ejus
          visita :/ dissipa, et interfice quae post eos sunt, ait Dominus,/ et fac juxta omnia quae
          praecepi tibi./</ab>
        <ab xml:id="d1e4127" n="22"> Vox belli in terra, et contritio magna./</ab>
        <ab xml:id="d1e4130" n="23"> Quomodo confractus est et contritus malleus universae terrae ?/
          quomodo versa est in desertum Babylon in gentibus ?/</ab>
        <ab xml:id="d1e4134" n="24"> Illaqueavi te, et capta es, Babylon,/ et nesciebas :/ inventa
          es et apprehensa,/ quoniam Dominum provocasti./</ab>
        <ab xml:id="d1e4137" n="25"> Aperuit Dominus thesaurum suum,/ et protulit vasa irae suae,/
          quoniam opus est Domino Deo exercituum,/ in terra Chaldaeorum./</ab>
        <ab xml:id="d1e4140" n="26"> Venite ad eam ab extremis finibus ;/ aperite ut exeant qui
          conculcent eam :/ tollite de via lapides, et redigite in acervos :/ et interficite eam,
          nec sit quidquam reliquum./</ab>
        <ab xml:id="d1e4143" n="27"> Dissipate universos fortes ejus :/ descendant in occisionem :/
          vae eis, quia venit dies eorum,/ tempus visitationis eorum !/</ab>
        <ab xml:id="d1e4146" n="28"> Vox fugientium,/ et eorum qui evaserunt de terra Babylonis,/ ut
          annuntient in Sion ultionem Domini Dei nostri,/ ultionem templi ejus./</ab>
        <ab xml:id="d1e4149" n="29"> Annuntiate in Babylonem plurimis,/ omnibus qui tendunt arcum :/
          consistite adversus eam per gyrum,/ et nullus evadat :/ reddite ei secundum opus suum :/
          juxta omnia quae fecit, facite illi,/ quia contra Dominum erecta est,/ adversum Sanctum
          Israël./</ab>
        <ab xml:id="d1e4153" n="30"> Idcirco cadent juvenes ejus in plateis ejus,/ et omnes viri
          bellatores ejus conticescent in die illa,/ ait Dominus./</ab>
        <ab xml:id="d1e4156" n="31"> Ecce ego ad te, superbe !/ dicit Dominus Deus exercituum :/
          quia venit dies tuus,/ tempus visitationis tuae./</ab>
        <ab xml:id="d1e4159" n="32"> Et cadet superbus, et corruet,/ et non erit qui suscitet eum :/
          et succendam ignem in urbibus ejus,/ et devorabit omnia in circuitu ejus./</ab>
        <ab xml:id="d1e4162" n="33"> Haec dicit Dominus exercituum :/ Calumniam sustinent filii
          Israël,/ et filii Juda simul :/ omnes qui ceperunt eos, tenent :/ nolunt dimittere
          eos./</ab>
        <ab xml:id="d1e4165" n="34"> Redemptor eorum fortis,/ Dominus exercituum nomen ejus :/
          judicio defendet causam eorum,/ ut exterreat terram,/ et commoveat habitatores
          Babylonis./</ab>
        <ab xml:id="d1e4168" n="35"> Gladius ad Chaldaeos, ait Dominus,/ et ad habitatores
          Babylonis,/ et ad principes, et ad sapientes ejus./</ab>
        <ab xml:id="d1e4172" n="36"> Gladius ad divinos ejus, qui stulti erunt :/ gladius ad fortes
          illius, qui timebunt./</ab>
        <ab xml:id="d1e4175" n="37"> Gladius ad equos ejus, et ad currus ejus,/ et ad omne vulgus
          quod est in medio ejus :/ et erunt quasi mulieres :/ gladius ad thesauros ejus, qui
          diripientur./</ab>
        <ab xml:id="d1e4178" n="38"> Siccitas super aquas ejus erit, et arescent,/ quia terra
          sculptilium est, et in portentis gloriantur./</ab>
        <ab xml:id="d1e4181" n="39"> Propterea habitabunt dracones cum faunis ficariis,/ et
          habitabunt in ea struthiones :/ et non inhabitabitur ultra usque in sempiternum,/ nec
          exstruetur usque ad generationem et generationem./</ab>
        <ab xml:id="d1e4184" n="40"> Sicut subvertit Dominus Sodomam et Gomorrham,/ et vicinas ejus,
          ait Dominus,/ non habitabit ibi vir,/ et non incolet eam filius hominis./</ab>
        <ab xml:id="d1e4187" n="41"> Ecce populus venit ab aquilone,/ et gens magna, et reges multi/
          consurgent a finibus terrae./</ab>
        <ab xml:id="d1e4191" n="42"> Arcum et scutum apprehendent :/ crudeles sunt, et
          immisericordes :/ vox eorum quasi mare sonabit,/ et super equos ascendent,/ sicut vir
          paratus ad praelium contra te, filia Babylon./</ab>
        <ab xml:id="d1e4194" n="43"> Audivit rex Babylonis famam eorum,/ et dissolutae sunt manus
          ejus :/ angustia apprehendit eum,/ dolor quasi parturientem./</ab>
        <ab xml:id="d1e4197" n="44"> Ecce quasi leo ascendet,/ de superbia Jordanis ad
          pulchritudinem robustam,/ quia subito currere faciam eum ad illam./ Et quis erit electus,
          quem praeponam ei ?/ quis est enim similis mei ?/ et quis sustinebit me ?/ et quis est
          iste pastor, qui resistat vultui meo ?/</ab>
        <ab xml:id="d1e4200" n="45"> Propterea audite consilium Domini/ quod mente concepit adversum
          Babylonem,/ et cogitationes ejus/ quas cogitavit super terram Chaldaeorum :/ nisi
          detraxerint eos parvuli gregum,/ nisi dissipatum fuerit cum ipsis habitaculum eorum./</ab>
        <ab xml:id="d1e4203" n="46"> A voce captivitatis Babylonis commota est terra,/ et clamor
          inter gentes auditus est.]</ab>
      </div>
      <div xml:id="d1e4207" type="chap" n="51">
        <ab xml:id="d1e4209" n="1"> [Haec dicit Dominus :/ Ecce ego suscitabo super Babylonem et
          super habitatores ejus,/ qui cor suum levaverunt contra me,/ quasi ventum pestilentem
          :/</ab>
        <ab xml:id="d1e4212" n="2"> et mittam in Babylonem ventilatores,/ et ventilabunt eam et
          demolientur terram ejus,/ quoniam venerunt super eam undique in die afflictionis
          ejus./</ab>
        <ab xml:id="d1e4215" n="3"> Non tendat qui tendit arcum suum,/ et non ascendat loricatus :/
          nolite parcere juvenibus ejus ;/ interficite omnem militiam ejus./</ab>
        <ab xml:id="d1e4218" n="4"> Et cadent interfecti in terra Chaldaeorum,/ et vulnerati in
          regionibus ejus./</ab>
        <ab xml:id="d1e4221" n="5"> Quoniam non fuit viduatus Israël et Juda/ a Deo suo, Domino
          exercituum,/ terra autem eorum repleta est delicto/ a Sancto Israël./</ab>
        <ab xml:id="d1e4225" n="6"> Fugite de medio Babylonis,/ et salvet unusquisque animam suam :/
          nolite tacere super iniquitatem ejus,/ quoniam tempus ultionis est a Domino :/
          vicissitudinem ipse retribuet ei./</ab>
        <ab xml:id="d1e4228" n="7"> Calix aureus Babylon in manu Domini,/ inebrians omnem terram :/
          de vino ejus biberunt gentes,/ et ideo commotae sunt./</ab>
        <ab xml:id="d1e4231" n="8"> Subito cecidit Babylon, et contrita est./ Ululate super eam :/
          tollite resinam ad dolorem ejus,/ si forte sanetur./</ab>
        <ab xml:id="d1e4234" n="9"> Curavimus Babylonem, et non est sanata :/ derelinquamus eam, et
          eamus unusquisque in terram suam :/ quoniam pervenit usque ad caelos judicium ejus,/ et
          elevatum est usque ad nubes./</ab>
        <ab xml:id="d1e4237" n="10"> Protulit Dominus justitias nostras :/ venite, et narremus in
          Sion opus Domini Dei nostri./</ab>
        <ab xml:id="d1e4240" n="11"> Acuite sagittas, implete pharetras :/ suscitavit Dominus
          spiritum regum Medorum :/ et contra Babylonem mens ejus est ut perdat eam,/ quoniam ultio
          Domini est,/ ultio templi sui./</ab>
        <ab xml:id="d1e4244" n="12"> Super muros Babylonis levate signum,/ augete custodiam, levate
          custodes,/ praeparate insidias :/ quia cogitavit Dominus,/ et fecit quaecumque locutus est
          contra habitatores Babylonis./</ab>
        <ab xml:id="d1e4247" n="13"> Quae habitas super aquas multas,/ locuples in thesauris :/
          venit finis tuus, pedalis praecisionis tuae./</ab>
        <ab xml:id="d1e4250" n="14"> Juravit Dominus exercituum per animam suam :/ Quoniam replebo
          te hominibus quasi brucho,/ et super te celeuma cantabitur./</ab>
        <ab xml:id="d1e4253" n="15"> Qui fecit terram in fortitudine sua,/ praeparavit orbem in
          sapientia sua,/ et prudentia sua extendit caelos./</ab>
        <ab xml:id="d1e4256" n="16"> Dante eo vocem, multiplicantur aquae in caelo :/ qui levat
          nubes ab extremo terrae,/ fulgura in pluviam fecit,/ et produxit ventum de thesauris
          suis./</ab>
        <ab xml:id="d1e4259" n="17"> Stultus factus est omnis homo a scientia ;/ confusus est omnis
          conflator in sculptili :/ quia mendax est conflatio eorum,/ nec est spiritus in eis./</ab>
        <ab xml:id="d1e4263" n="18"> Vana sunt opera, et risu digna :/ in tempore visitationis suae
          peribunt./</ab>
        <ab xml:id="d1e4266" n="19"> Non sicut haec, pars Jacob,/ quia qui fecit omnia ipse est :/
          et Israël sceptrum haereditatis ejus :/ Dominus exercituum nomen ejus./</ab>
        <ab xml:id="d1e4269" n="20"> Collidis tu mihi vasa belli :/ et ego collidam in te gentes,/
          et disperdam in te regna :/</ab>
        <ab xml:id="d1e4272" n="21"> et collidam in te equum et equitem ejus :/ et collidam in te
          currum et ascensorem ejus :/</ab>
        <ab xml:id="d1e4275" n="22"> et collidam in te virum et mulierem :/ et collidam in te senem
          et puerum :/ et collidam in te juvenem et virginem :/</ab>
        <ab xml:id="d1e4278" n="23"> et collidam in te pastorem et gregem ejus :/ et collidam in te
          agricolam et jugales ejus :/ et collidam in te duces et magistratus :/</ab>
        <ab xml:id="d1e4282" n="24"> et reddam Babyloni, et cunctis habitatoribus Chaldaeae,/ omne
          malum suum quod fecerunt in Sion,/ in oculis vestris, ait Dominus./</ab>
        <ab xml:id="d1e4285" n="25"> Ecce ego ad te, mons pestifer, ait Dominus,/ qui corrumpis
          universam terram :/ et extendam manum meam super te,/ et evolvam te de petris,/ et dabo te
          in montem combustionis :/</ab>
        <ab xml:id="d1e4288" n="26"> et non tollent de te lapidem in angulum,/ et lapidem in
          fundamenta :/ sed perditus in aeternum eris, ait Dominus./</ab>
        <ab xml:id="d1e4291" n="27"> Levate signum in terra,/ clangite buccina in gentibus,/
          sanctificate super eam gentes,/ annuntiate contra illam regibus Ararat, Menni, et Ascenez
          :/ numerate contra eam Taphsar,/ adducite equum quasi bruchum aculeatum./</ab>
        <ab xml:id="d1e4294" n="28"> Sanctificate contra eam gentes,/ reges Mediae, duces ejus, et
          universos magistratus ejus,/ cunctamque terram potestatis ejus./</ab>
        <ab xml:id="d1e4297" n="29"> Et commovebitur terra et conturbabitur,/ quia evigilabit contra
          Babylonem cogitatio Domini,/ ut ponat terram Babylonis desertam et inhabitabilem./</ab>
        <ab xml:id="d1e4301" n="30"> Cessaverunt fortes Babylonis a praelio ;/ habitaverunt in
          praesidiis :/ devoratum est robur eorum,/ et facti sunt quasi mulieres :/ incensa sunt
          tabernacula ejus,/ contriti sunt vectes ejus./</ab>
        <ab xml:id="d1e4304" n="31"> Currens obviam currenti veniet,/ et nuntius obvius nuntianti,/
          ut annuntiet regi Babylonis/ quia capta est civitas ejus a summo usque ad summum./</ab>
        <ab xml:id="d1e4307" n="32"> Et vada praeoccupata sunt,/ et paludes incensae sunt igni,/ et
          viri bellatores conturbati sunt./</ab>
        <ab xml:id="d1e4310" n="33"> Quia haec dicit Dominus exercituum, Deus Israël :/ Filia
          Babylonis quasi area,/ tempus triturae ejus :/ adhuc modicum, et veniet tempus messionis
          ejus./</ab>
        <ab xml:id="d1e4313" n="34"> Comedit me, devoravit me Nabuchodonosor rex Babylonis :/
          reddidit me quasi vas inane,/ absorbuit me quasi draco,/ replevit ventrem suum
          teneritudine mea, et ejecit me./</ab>
        <ab xml:id="d1e4316" n="35"> Iniquitas adversum me/ et caro mea super Babylonem,/ dicit
          habitatio Sion :/ et sanguis meus super habitatores Chaldaeae, dicit Jerusalem./</ab>
        <ab xml:id="d1e4320" n="36"> Propterea haec dicit Dominus :/ Ecce ego judicabo causam tuam,/
          et ulciscar ultionem tuam :/ et desertum faciam mare ejus,/ et siccabo venam ejus./</ab>
        <ab xml:id="d1e4323" n="37"> Et erit Babylon in tumulos,/ habitatio draconum, stupor et
          sibilus,/ eo quod non sit habitator./</ab>
        <ab xml:id="d1e4326" n="38"> Simul ut leones rugient ;/ excutient comas veluti catuli
          leonum./</ab>
        <ab xml:id="d1e4329" n="39"> In calore eorum ponam potus eorum,/ et inebriabo eos ut
          sopiantur,/ et dormiant somnum sempiternum,/ et non consurgant, dicit Dominus./</ab>
        <ab xml:id="d1e4332" n="40"> Deducam eos quasi agnos ad victimam,/ et quasi arietes cum
          haedis./</ab>
        <ab xml:id="d1e4335" n="41"> Quomodo capta est Sesach,/ et comprehensa est inclyta universae
          terrae !/ quomodo facta est in stuporem Babylon inter gentes !/</ab>
        <ab xml:id="d1e4339" n="42"> Ascendit super Babylonem mare :/ multitudine fluctuum ejus
          operta est./</ab>
        <ab xml:id="d1e4342" n="43"> Factae sunt civitates ejus in stuporem,/ terra inhabitabilis et
          deserta,/ terra in qua nullus habitet,/ nec transeat per eam filius hominis./</ab>
        <ab xml:id="d1e4345" n="44"> Et visitabo super Bel in Babylone,/ et ejiciam quod absorbuerat
          de ore ejus :/ et non confluent ad eum ultra gentes,/ siquidem et murus Babylonis
          corruet./</ab>
        <ab xml:id="d1e4348" n="45"> Egredimini de medio ejus, populus meus,/ ut salvet unusquisque
          animam suam ab ira furoris Domini,/</ab>
        <ab xml:id="d1e4351" n="46"> et ne forte mollescat cor vestrum,/ et timeatis auditum qui
          audietur in terra :/ et veniet in anno auditio,/ et post hunc annum auditio,/ et iniquitas
          in terra,/ et dominator super dominatorem./</ab>
        <ab xml:id="d1e4354" n="47"> Propterea ecce dies veniunt,/ et visitabo super sculptilia
          Babylonis,/ et omnis terra ejus confundetur,/ et universi interfecti ejus cadent in medio
          ejus./</ab>
        <ab xml:id="d1e4358" n="48"> Et laudabunt super Babylonem caeli et terra,/ et omnia quae in
          eis sunt :/ quia ab aquilone venient ei praedones, ait Dominus./</ab>
        <ab xml:id="d1e4361" n="49"> Et quomodo fecit Babylon,/ ut caderent occisi in Israël,/ sic
          de Babylone/ cadent occisi in universa terra./</ab>
        <ab xml:id="d1e4364" n="50"> Qui fugistis gladium, venite,/ nolite stare :/ recordamini
          procul Domini,/ et Jerusalem ascendat super cor vestrum./</ab>
        <ab xml:id="d1e4367" n="51"> Confusi sumus, quoniam audivimus opprobrium :/ operuit
          ignominia facies nostras,/ quia venerunt alieni super sanctificationem domus Domini./</ab>
        <ab xml:id="d1e4370" n="52"> Propterea ecce dies veniunt, ait Dominus,/ et visitabo super
          sculptilia ejus,/ et in omni terra ejus mugiet vulneratus./</ab>
        <ab xml:id="d1e4373" n="53"> Si ascenderit Babylon in caelum,/ et firmaverit in excelso
          robur suum,/ a me venient vastatores ejus, ait Dominus./</ab>
        <ab xml:id="d1e4377" n="54"> Vox clamoris de Babylone,/ et contritio magna de terra
          Chaldaeorum :/</ab>
        <ab xml:id="d1e4380" n="55"> quoniam vastavit Dominus Babylonem,/ et perdidit ex ea vocem
          magnam :/ et sonabunt fluctus eorum quasi aquae multae ;/ dedit sonitum vox eorum :/</ab>
        <ab xml:id="d1e4383" n="56"> quia venit super eam, id est super Babylonem, praedo,/ et
          apprehensi sunt fortes ejus,/ et emarcuit arcus eorum,/ quia fortis ultor Dominus reddens
          retribuet./</ab>
        <ab xml:id="d1e4386" n="57"> Et inebriabo principes ejus, et sapientes ejus,/ et duces ejus,
          et magistratus ejus, et fortes ejus :/ et dormient somnum sempiternum,/ et non
          expergiscentur, ait Rex/ (Dominus exercituum nomen ejus)./</ab>
        <ab xml:id="d1e4389" n="58"> Haec dicit Dominus exercituum :/ Murus Babylonis ille
          latissimus suffossione suffodietur,/ et portae ejus excelsae igni comburentur,/ et labores
          populorum ad nihilum,/ et gentium in ignem erunt, et disperibunt.]<pc ana="#pilcrow"/>
        </ab>
        <ab xml:id="d1e4393" n="59"> Verbum quod praecepit Jeremias propheta Saraiae filio Neriae
          filii Maasiae, cum pergeret cum Sedecia rege in Babylonem, in anno quarto regni ejus :
          Saraias autem erat princeps prophetiae.</ab>
        <ab xml:id="d1e4397" n="60"> Et scripsit Jeremias omne malum quod venturum erat super
          Babylonem, in libro uno : omnia verba haec quae scripta sunt contra Babylonem.</ab>
        <ab xml:id="d1e4400" n="61"> Et dixit Jeremias ad Saraiam : Cum veneris in Babylonem, et
          videris, et legeris omnia verba haec,</ab>
        <ab xml:id="d1e4403" n="62"> dices : Domine, tu locutus es contra locum istum, ut
          disperderes eum, ne sit qui in eo habitet, ab homine usque ad pecus, et ut sit perpetua
          solitudo.</ab>
        <ab xml:id="d1e4406" n="63"> Cumque compleveris legere librum istum, ligabis ad eum lapidem,
          et projicies illum in medium Euphraten,</ab>
        <ab xml:id="d1e4409" n="64"> et dices : Sic submergetur Babylon, et non consurget a facie
          afflictionis quam ego adduco super eam, et dissolvetur. Hucusque verba Jeremiae.</ab>
      </div>
      <div xml:id="d1e4413" type="chap" n="52">
        <ab xml:id="d1e4415" n="1"> Filius viginti et unius anni erat Sedecias cum regnare
          coepisset, et undecim annis regnavit in Jerusalem. Et nomen matris ejus Amital filia
          Jeremiae de Lobna.</ab>
        <ab xml:id="d1e4418" n="2"> Et fecit malum in oculis Domini, juxta omnia quae fecerat
          Joakim,</ab>
        <ab xml:id="d1e4421" n="3"> quoniam furor Domini erat in Jerusalem et in Juda, usquequo
          projiceret eos a facie sua : et recessit Sedecias a rege Babylonis.</ab>
        <ab xml:id="d1e4424" n="4"> Factum est autem in anno nono regni ejus, in mense decimo,
          decima mensis, venit Nabuchodonosor rex Babylonis, ipse et omnis exercitus ejus, adversus
          Jerusalem : et obsederunt eam, et aedificaverunt contra eam munitiones in circuitu.</ab>
        <ab xml:id="d1e4427" n="5"> Et fuit civitas obsessa usque ad undecimum annum regis
          Sedeciae.</ab>
        <ab xml:id="d1e4431" n="6"> Mense autem quarto, nona mensis, obtinuit fames civitatem, et
          non erant alimenta populo terrae.</ab>
        <ab xml:id="d1e4434" n="7"> Et dirupta est civitas, et omnes viri bellatores ejus fugerunt,
          exieruntque de civitate nocte, per viam portae quae est inter duos muros, et ducit ad
          hortum regis, Chaldaeis obsidentibus urbem in gyro, et abierunt per viam quae ducit in
          eremum.</ab>
        <ab xml:id="d1e4437" n="8"> Persecutus est autem Chadaeorum exercitus regem, et
          apprehenderunt Sedeciam in deserto quod est juxta Jericho : et omnis comitatus ejus
          diffugit ab eo.</ab>
        <ab xml:id="d1e4440" n="9"> Cumque comprehendissent regem, adduxerunt eum ad regem Babylonis
          in Reblatha, quae est in terra Emath, et locutus est ad eum judicia.</ab>
        <ab xml:id="d1e4443" n="10"> Et jugulavit rex Babylonis filios Sedeciae in oculis ejus, sed
          et omnes principes Juda occidit in Reblatha.</ab>
        <ab xml:id="d1e4446" n="11"> Et oculos Sedeciae eruit, et vinxit eum compedibus, et adduxit
          eum rex Babylonis in Babylonem, et posuit eum in domo carceris usque ad diem mortis
          ejus.</ab>
        <ab xml:id="d1e4450" n="12"> In mense autem quinto, decima mensis, ipse est annus
          nonusdecimus Nabuchodonosor regis Babylonis, venit Nabuzardan princeps militiae, qui
          stabat coram rege Babylonis, in Jerusalem,</ab>
        <ab xml:id="d1e4453" n="13"> et incendit domum Domini, et domum regis, et omnes domos
          Jerusalem : et omnem domum magnam igni combussit :</ab>
        <ab xml:id="d1e4456" n="14"> et totum murum Jerusalem per circuitum destruxit cunctus
          exercitus Chaldaeorum qui erat cum magistro militiae.</ab>
        <ab xml:id="d1e4459" n="15"> De pauperibus autem populi, et de reliquo vulgo quod remanserat
          in civitate, et de perfugis qui transfugerant ad regem Babylonis, et ceteros de
          multitudine transtulit Nabuzardan princeps militiae.</ab>
        <ab xml:id="d1e4462" n="16"> De pauperibus vero terrae reliquit Nabuzardan princeps militiae
          vinitores et agricolas.</ab>
        <ab xml:id="d1e4465" n="17"> Columnas quoque aereas quae erant in domo Domini, et bases, et
          mare aeneum quod erat in domo Domini, confregerunt Chaldaei, et tulerunt omne aes eorum in
          Babylonem,</ab>
        <ab xml:id="d1e4469" n="18"> et lebetes, et creagras, et psalteria, et phialas, et
          mortariola, et omnia vasa aerea quae in ministerio fuerant, tulerunt :</ab>
        <ab xml:id="d1e4472" n="19"> et hydrias, et thymiamateria, et urceos, et pelves, et
          candelabra, et mortaria, et cyathos, quotquot aurea, aurea, et quotquot argentea,
          argentea, tulit magister militiae :</ab>
        <ab xml:id="d1e4475" n="20"> et columnas duas, et mare unum, et vitulos duodecim aereos qui
          erant sub basibus quas fecerat rex Salomon in domo Domini. Non erat pondus aeris omnium
          horum vasorum.</ab>
        <ab xml:id="d1e4478" n="21"> De columnis autem decem et octo cubiti altitudinis erant in
          columna una, et funiculus duodecim cubitorum circuibat eam : porro grossitudo ejus quatuor
          digitorum, et intrinsecus cava erat.</ab>
        <ab xml:id="d1e4481" n="22"> Et capitella super utramque aerea : altitudo capitelli unius
          quinque cubitorum, et retiacula et malogranata super coronam in circuitu, omnia aerea :
          similiter columnae secundae, et malogranata.</ab>
        <ab xml:id="d1e4484" n="23"> Et fuerunt malogranata nonaginta sex dependentia : et omnia
          malogranata centum, retiaculis circumdabantur.</ab>
        <ab xml:id="d1e4488" n="24"> Et tulit magister militiae Saraiam sacerdotem primum, et
          Sophoniam sacerdotem secundum, et tres custodes vestibuli :</ab>
        <ab xml:id="d1e4491" n="25"> et de civitate tulit eunuchum unum, qui erat praepositus super
          viros bellatores : et septem viros de his qui videbant faciem regis, qui inventi sunt in
          civitate : et scribam principem militum, qui probabat tyrones : et sexaginta viros de
          populo terrae, qui inventi sunt in medio civitatis.</ab>
        <ab xml:id="d1e4494" n="26"> Tulit autem eos Nabuzardan magister militiae, et duxit eos ad
          regem Babylonis in Reblatha :</ab>
        <ab xml:id="d1e4497" n="27"> et percussit eos rex Babylonis, et interfecit eos in Reblatha
          in terra Emath : et translatus est Juda de terra sua.</ab>
        <ab xml:id="d1e4500" n="28"> Iste est populus quem transtulit Nabuchodonosor : in anno
          septimo, Judaeos tria millia et viginti tres :</ab>
        <ab xml:id="d1e4503" n="29"> in anno octavodecimo Nabuchodonosor, de Jerusalem animas
          octingentas triginta duas :</ab>
        <ab xml:id="d1e4507" n="30"> in anno vigesimo tertio Nabuchodonosor, transtulit Nabuzardan
          magister militiae animas Judaeorum septingentas quadraginta quinque. Omnes ergo animae,
          quatuor millia sexcentae.</ab>
        <ab xml:id="d1e4510" n="31"> Et factum est in trigesimo septimo anno transmigrationis
          Joachin regis Juda, duodecimo mense, vigesima quinta mensis, elevavit Evilmerodach rex
          Babylonis, ipso anno regni sui, caput Joachin regis Juda, et eduxit eum de domo
          carceris.</ab>
        <ab xml:id="d1e4513" n="32"> Et locutus est cum eo bona, et posuit thronum ejus super
          thronos regum qui erant post se in Babylone.</ab>
        <ab xml:id="d1e4516" n="33"> Et mutavit vestimenta carceris ejus, et comedebat panem coram
          eo semper cunctis diebus vitae suae.</ab>
        <ab xml:id="d1e4519" n="34"> Et cibaria ejus, cibaria perpetua dabantur ei a rege Babylonis,
          statuta per singulos dies, usque ad diem mortis suae, cunctis diebus vitae ejus.</ab>
      </div>


    </body>
  </text>
</TEI>
