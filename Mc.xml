<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Marcus</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Initium Evangelii Jesu Christi, Filii Dei.</ab>
        <ab xml:id="d1e36" n="2">Sicut scriptum est in Isaia propheta: [Ecce ego mitto angelum
          meum ante faciem tuam,/ qui praeparabit viam tuam ante te./</ab>
        <ab xml:id="d1e39" n="3">Vox clamantis in deserto : / Parate viam Domini, rectas facite
          semitas ejus.]</ab>
        <ab xml:id="d1e42" n="4">Fuit Joannes in deserto baptizans, et praedicans baptismum
          poenitentiae in remissionem peccatorum.</ab>
        <ab xml:id="d1e45" n="5">Et egrediebatur ad eum omnis Judaeae regio, et Jerosolymitae
          universi, et baptizabantur ab illo in Jordanis flumine, confitentes peccata sua.</ab>
        <ab xml:id="d1e49" n="6">Et erat Joannes vestitus pilis cameli, et zona pellicea circa
          lumbos ejus, et locustas et mel silvestre edebat.</ab>
        <ab xml:id="d1e52" n="7">Et praedicabat dicens: Venit fortior me post me, cujus non sum
          dignus procumbens solvere corrigiam calceamentorum ejus.</ab>
        <ab xml:id="d1e55" n="8">Ego baptizavi vos aqua, ille vero baptizabit vos Spiritu
            Sancto.
        </ab>
        <ab xml:id="d1e59" n="9">Et factum est: in diebus illis venit Jesus a Nazareth Galilaeae : 
          et baptizatus est a Joanne in Jordane.</ab>
        <ab xml:id="d1e62" n="10"> Et statim ascendens de aqua, vidit caelos apertos, et Spiritum
          tamquam columbam descendentem, et manentem in ipso.</ab>
        <ab xml:id="d1e65" n="11"> Et vox facta est de caelis: Tu es Filius meus dilectus, in te
            complacui.
        </ab>
        <ab xml:id="d1e70" n="12"> Et statim Spiritus expulit eum in desertum.</ab>
        <ab xml:id="d1e73" n="13"> Et erat in deserto quadraginta diebus, et quadraginta noctibus : 
          et tentabatur a Satana: eratque cum bestiis, et angeli ministrabant illi.<pc
            ana="#pilcrow"/>
        </ab>
        <ab xml:id="d1e77" n="14"> Postquam autem traditus est Joannes, venit Jesus in Galilaeam,
          praedicans Evangelium regni Dei,</ab>
        <ab xml:id="d1e80" n="15"> et dicens: Quoniam impletum est tempus, et appropinquavit regnum
          Dei: poenitemini, et credite Evangelio.</ab>
        <ab xml:id="d1e83" n="16"> Et praeteriens secus mare Galilaeae, vidit Simonem, et Andream
          fratrem ejus, mittentes retia in mare (erant enim piscatores),</ab>
        <ab xml:id="d1e86" n="17"> et dixit eis Jesus: Venite post me, et faciam vos fieri
          piscatores hominum.</ab>
        <ab xml:id="d1e90" n="18"> Et protinus relictis retibus, secuti sunt eum.</ab>
        <ab xml:id="d1e93" n="19"> Et progressus inde pusillum, vidit Jacobum Zebedaei, et Joannem
          fratrem ejus, et ipsos componentes retia in navi : </ab>
        <ab xml:id="d1e96" n="20"> et statim vocavit illos. Et relicto patre suo Zebedaeo in navi
          cum mercenariis, secuti sunt eum.
        </ab>
        <ab xml:id="d1e100" n="21"> Et ingrediuntur Capharnaum: et statim sabbatis ingressus in
          synagogam, docebat eos.</ab>
        <ab xml:id="d1e103" n="22"> Et stupebant super doctrina ejus: erat enim docens eos quasi
          potestatem habens, et non sicut scribae.</ab>
        <ab xml:id="d1e106" n="23"> Et erat in synagoga eorum homo in spiritu immundo: et
          exclamavit,</ab>
        <ab xml:id="d1e110" n="24"> dicens: Quid nobis et tibi, Jesu Nazarene? venisti perdere nos
         ? scio qui sis, Sanctus Dei.</ab>
        <ab xml:id="d1e113" n="25"> Et comminatus est ei Jesus, dicens: Obmutesce, et exi de
          homine.</ab>
        <ab xml:id="d1e116" n="26"> Et discerpens eum spiritus immundus, et exclamans voce magna,
          exiit ab eo.</ab>
        <ab xml:id="d1e119" n="27"> Et mirati sunt omnes, ita ut conquirerent inter se dicentes : 
          Quidnam est hoc? quaenam doctrina haec nova? quia in potestate etiam spiritibus immundis
          imperat, et obediunt ei.</ab>
        <ab xml:id="d1e122" n="28"> Et processit rumor ejus statim in omnem regionem Galilaeae.<pc
            ana="#pilcrow"/>
        </ab>
        <ab xml:id="d1e126" n="29"> Et protinus egredientes de synagoga, venerunt in domum Simonis
          et Andreae, cum Jacobo et Joanne.</ab>
        <ab xml:id="d1e130" n="30"> Decumbebat autem socrus Simonis febricitans: et statim dicunt
          ei de illa.</ab>
        <ab xml:id="d1e133" n="31"> Et accedens elevavit eam, apprehensa manu ejus: et continuo
          dimisit eam febris, et ministrabat eis.
        </ab>
        <ab xml:id="d1e137" n="32"> Vespere autem facto cum occidisset sol, afferebant ad eum omnes
          male habentes, et daemonia habentes : </ab>
        <ab xml:id="d1e140" n="33"> et erat omnis civitas congregata ad januam.</ab>
        <ab xml:id="d1e143" n="34"> Et curavit multos, qui vexabantur variis languoribus, et
          daemonia multa ejiciebat, et non sinebat ea loqui, quoniam sciebant eum.<pc ana="#pilcrow"
          />
        </ab>
        <ab xml:id="d1e147" n="35"> Et diluculo valde surgens, egressus abiit in desertum locum,
          ibique orabat.</ab>
        <ab xml:id="d1e151" n="36"> Et prosecutus est eum Simon, et qui cum illo erant.</ab>
        <ab xml:id="d1e154" n="37"> Et cum invenissent eum, dixerunt ei: Quia omnes quaerunt
          te.</ab>
        <ab xml:id="d1e157" n="38"> Et ait illis: Eamus in proximos vicos, et civitates, ut et ibi
          praedicem: ad hoc enim veni.</ab>
        <ab xml:id="d1e160" n="39"> Et erat praedicans in synagogis eorum, et in omni Galilaea, et
          daemonia ejiciens.
        </ab>
        <ab xml:id="d1e164" n="40"> Et venit ad eum leprosus deprecans eum: et genu flexo dixit ei
         : Si vis, potes me mundare.</ab>
        <ab xml:id="d1e167" n="41"> Jesus autem misertus ejus, extendit manum suam: et tangens eum,
          ait illi: Volo: mundare.</ab>
        <ab xml:id="d1e171" n="42"> Et cum dixisset, statim discessit ab eo lepra, et mundatus
          est.</ab>
        <ab xml:id="d1e174" n="43"> Et comminatus est ei, statimque ejecit illum,</ab>
        <ab xml:id="d1e177" n="44"> et dicit ei: Vide nemini dixeris: sed vade, ostende te
          principi sacerdotum, et offer pro emundatione tua, quae praecepit Moyses in testimonium
          illis.</ab>
        <ab xml:id="d1e180" n="45"> At ille egressus coepit praedicare, et diffamare sermonem, ita
          ut jam non posset manifeste introire in civitatem, sed foris in desertis locis esset, et
          conveniebant ad eum undique.</ab>
      </div>
      <div xml:id="d1e184" type="chap" n="2">
        <ab xml:id="d1e186" n="1">Et iterum intravit Capharnaum post dies,</ab>
        <ab xml:id="d1e189" n="2">et auditum est quod in domo esset, et convenerunt multi, ita ut
          non caperet neque ad januam, et loquebatur eis verbum.</ab>
        <ab xml:id="d1e192" n="3">Et venerunt ad eum ferentes paralyticum, qui a quatuor
          portabatur.</ab>
        <ab xml:id="d1e195" n="4">Et cum non possent offerre eum illi prae turba, nudaverunt tectum
          ubi erat: et patefacientes submiserunt grabatum in quo paralyticus jacebat.</ab>
        <ab xml:id="d1e198" n="5">Cum autem vidisset Jesus fidem illorum, ait paralytico: Fili,
          dimittuntur tibi peccata tua.</ab>
        <ab xml:id="d1e202" n="6">Erant autem illic quidam de scribis sedentes, et cogitantes in
          cordibus suis : </ab>
        <ab xml:id="d1e205" n="7">Quid hic sic loquitur? blasphemat. Quis potest dimittere
          peccata, nisi solus Deus ?</ab>
        <ab xml:id="d1e208" n="8">Quo statim cognito Jesus spiritu suo, quia sic cogitarent intra
          se, dicit illis: Quid ista cogitatis in cordibus vestris ?</ab>
        <ab xml:id="d1e211" n="9">Quid est facilius dicere paralytico: Dimittuntur tibi peccata : 
          an dicere: Surge, tolle grabatum tuum, et ambula ?</ab>
        <ab xml:id="d1e214" n="10"> Ut autem sciatis quia Filius hominis habet potestatem in terra
          dimittendi peccata (ait paralytico),</ab>
        <ab xml:id="d1e217" n="11"> tibi dico: Surge, tolle grabatum tuum, et vade in domum
          tuam.</ab>
        <ab xml:id="d1e221" n="12"> Et statim surrexit ille: et, sublato grabato, abiit coram
          omnibus, ita ut mirarentur omnes, et honorificent Deum, dicentes: Quia numquam sic
            vidimus.
        </ab>
        <ab xml:id="d1e225" n="13"> Et egressus est rursus ad mare, omnisque turba veniebat ad eum,
          et docebat eos.</ab>
        <ab xml:id="d1e228" n="14"> Et cum praeteriret, vidit Levi Alphaei sedentem ad telonium, et
          ait illi: Sequere me. Et surgens secutus est eum.</ab>
        <ab xml:id="d1e231" n="15"> Et factum est, cum accumberet in domo illius, multi publicani et
          peccatores simul discumbebant cum Jesu et discipulis ejus: erant enim multi, qui et
          sequebantur eum.</ab>
        <ab xml:id="d1e234" n="16"> Et scribae et pharisaei videntes quia manducaret cum publicanis
          et peccatoribus, dicebant discipulis ejus: Quare cum publicanis et peccatoribus manducat
          et bibit Magister vester ?</ab>
        <ab xml:id="d1e237" n="17"> Hoc audito Jesus ait illis: Non necesse habent sani medico, sed
          qui male habent: non enim veni vocare justos, sed peccatores.</ab>
        <ab xml:id="d1e241" n="18"> Et erant discipuli Joannis et pharisaei jejunantes: et veniunt,
          et dicunt illi: Quare discipuli Joannis et pharisaeorum jejunant, tui autem discipuli non
          jejunant ?</ab>
        <ab xml:id="d1e244" n="19"> Et ait illis Jesus: Numquid possunt filii nuptiarum, quamdiu
          sponsus cum illis est, jejunare? Quanto tempore habent secum sponsum, non possunt
          jejunare.</ab>
        <ab xml:id="d1e247" n="20"> Venient autem dies cum auferetur ab eis sponsus: et tunc
          jejunabunt in illis diebus.</ab>
        <ab xml:id="d1e250" n="21"> Nemo assumentum panni rudis assuit vestimento veteri: alioquin
          aufert supplementum novum a veteri, et major scissura fit.</ab>
        <ab xml:id="d1e253" n="22"> Et nemo mittit vinum novum in utres veteres: alioquin dirumpet
          vinum utres, et vinum effundetur, et utres peribunt: sed vinum novum in utres novos mitti
            debet.
        </ab>
        <ab xml:id="d1e257" n="23"> Et factum est iterum cum Dominus sabbatis ambularet per sata, et
          discipuli ejus coeperunt progredi, et vellere spicas.</ab>
        <ab xml:id="d1e261" n="24"> Pharisaei autem dicebant ei: Ecce, quid faciunt sabbatis quod
          non licet ?</ab>
        <ab xml:id="d1e264" n="25"> Et ait illis: Numquam legistis quid fecerit David, quando
          necessitatem habuit, et esuriit ipse, et qui cum eo erant ?</ab>
        <ab xml:id="d1e267" n="26"> quomodo introivit in domum Dei sub Abiathar principe sacerdotum,
          et panes propositionis manducavit, quos non licebat manducare, nisi sacerdotibus, et dedit
          eis qui cum eo erant ?</ab>
        <ab xml:id="d1e270" n="27"> Et dicebat eis: Sabbatum propter hominem factum est, et non
          homo propter sabbatum.</ab>
        <ab xml:id="d1e273" n="28"> Itaque Dominus est Filius hominis, etiam sabbati.</ab>
      </div>
      <div xml:id="d1e277" type="chap" n="3">
        <ab xml:id="d1e279" n="1">Et introivit iterum in synagogam: et erat ibi homo habens manum
          aridam.</ab>
        <ab xml:id="d1e282" n="2">Et observabant eum, si sabbatis curaret, ut accusarent
          illum.</ab>
        <ab xml:id="d1e285" n="3">Et ait homini habenti manum aridam: Surge in medium.</ab>
        <ab xml:id="d1e288" n="4">Et dicit eis: Licet sabbatis benefacere, an male? animam salvam
          facere, an perdere? At illi tacebant.</ab>
        <ab xml:id="d1e291" n="5">Et circumspiciens eos cum ira, contristatus super caecitate
          cordis eorum, dicit homini: Extende manum tuam. Et extendit, et restituta est manus
          illi.</ab>
        <ab xml:id="d1e295" n="6">Exeuntes autem pharisaei, statim cum Herodianis consilium
          faciebant adversus eum quomodo eum perderent.
        </ab>
        <ab xml:id="d1e299" n="7">Jesus autem cum discipulis suis secessit ad mare: et multa turba
          a Galilaea et Judaea secuta est eum,</ab>
        <ab xml:id="d1e302" n="8">et ab Jerosolymis, et ab Idumaea, et trans Jordanem: et qui
          circa Tyrum et Sidonem multitudo magna, audientes quae faciebat, venerunt ad eum.</ab>
        <ab xml:id="d1e305" n="9">Et dicit discipulis suis ut navicula sibi deserviret propter
          turbam, ne comprimerent eum : </ab>
        <ab xml:id="d1e308" n="10"> multos enim sanabat, ita ut irruerent in eum ut illum tangerent,
          quotquot habebant plagas.</ab>
        <ab xml:id="d1e311" n="11"> Et spiritus immundi, cum illum videbant, procidebant ei: et
          clamabant, dicentes : </ab>
        <ab xml:id="d1e315" n="12"> Tu es Filius Dei. Et vehementer comminabatur eis ne
          manifestarent illum.
        </ab>
        <ab xml:id="d1e319" n="13"> Et ascendens in montem vocavit ad se quos voluit ipse: et
          venerunt ad eum.</ab>
        <ab xml:id="d1e322" n="14"> Et fecit ut essent duodecim cum illo: et ut mitteret eos
          praedicare.</ab>
        <ab xml:id="d1e325" n="15"> Et dedit illis potestatem curandi infirmitates et ejiciendi
          daemonia.</ab>
        <ab xml:id="d1e328" n="16"> Et imposuit Simoni nomen Petrus : </ab>
        <ab xml:id="d1e331" n="17"> et Jacobum Zebedaei, et Joannem fratrem Jacobi, et imposuit eis
          nomina Boanerges, quod est, Filii tonitrui : </ab>
        <ab xml:id="d1e335" n="18"> et Andream, et Philippum, et Bartholomaeum, et Matthaeum, et
          Thomam, et Jacobum Alphaei, et Thaddaeum, et Simonem Cananaeum,</ab>
        <ab xml:id="d1e338" n="19"> et Judam Iscariotem, qui et tradidit illum.
        </ab>
        <ab xml:id="d1e342" n="20"> Et veniunt ad domum: et convenit iterum turba, ita ut non
          possent neque panem manducare.</ab>
        <ab xml:id="d1e345" n="21"> Et cum audissent sui, exierunt tenere eum: dicebant enim : 
          Quoniam in furorem versus est.</ab>
        <ab xml:id="d1e348" n="22"> Et scribae, qui ab Jerosolymis descenderant, dicebant: Quoniam
          Beelzebub habet, et quia in principe daemoniorum ejicit daemonia.
        </ab>
        <ab xml:id="d1e352" n="23"> Et convocatis eis in parabolis dicebat illis: Quomodo potest
          Satanas Satanam ejicere ?</ab>
        <ab xml:id="d1e356" n="24"> Et si regnum in se dividatur, non potest regnum illud
          stare.</ab>
        <ab xml:id="d1e359" n="25"> Et si domus super semetipsam dispertiatur, non potest domus illa
          stare.</ab>
        <ab xml:id="d1e362" n="26"> Et si Satanas consurrexerit in semetipsum, dispertitus est, et
          non poterit stare, sed finem habet.</ab>
        <ab xml:id="d1e365" n="27"> Nemo potest vasa fortis ingressus in domum diripere, nisi prius
          fortem alliget, et tunc domum ejus diripiet.</ab>
        <ab xml:id="d1e368" n="28"> Amen dico vobis, quoniam omnia dimittentur filiis hominum
          peccata, et blasphemiae quibus blasphemaverint : </ab>
        <ab xml:id="d1e371" n="29"> qui autem blasphemaverit in Spiritum Sanctum, non habebit
          remissionem in aeternum, sed reus erit aeterni delicti.</ab>
        <ab xml:id="d1e375" n="30"> Quoniam dicebant: Spiritum immundum habet.
        </ab>
        <ab xml:id="d1e379" n="31"> Et veniunt mater ejus et fratres: et foris stantes miserunt ad
          eum vocantes eum,</ab>
        <ab xml:id="d1e382" n="32"> et sedebat circa eum turba: et dicunt ei: Ecce mater tua et
          fratres tui foris quaerunt te.</ab>
        <ab xml:id="d1e385" n="33"> Et respondens eis, ait: Quae est mater mea et fratres mei
          ?</ab>
        <ab xml:id="d1e388" n="34"> Et circumspiciens eos, qui in circuitu ejus sedebant, ait: Ecce
          mater mea et fratres mei.</ab>
        <ab xml:id="d1e391" n="35"> Qui enim fecerit voluntatem Dei, hic frater meus, et soror mea,
          et mater est.</ab>
      </div>
      <div xml:id="d1e395" type="chap" n="4">
        <ab xml:id="d1e397" n="1">Et iterum coepit docere ad mare: et congregata est ad eum turba
          multa, ita ut navim ascendens sederet in mari, et omnis turba circa mare super terram erat
          : </ab>
        <ab xml:id="d1e400" n="2">et docebat eos in parabolis multa, et dicebat illis in doctrina
          sua : </ab>
        <ab xml:id="d1e403" n="3">Audite: ecce exiit seminans ad seminandum.</ab>
        <ab xml:id="d1e406" n="4">Et dum seminat, aliud cecidit circa viam, et venerunt volucres
          caeli, et comederunt illud.</ab>
        <ab xml:id="d1e409" n="5">Aliud vero cecidit super petrosa, ubi non habuit terram multam : 
          et statim exortum est, quoniam non habebat altitudinem terrae : </ab>
        <ab xml:id="d1e413" n="6">et quando exortus est sol, exaestuavit: et eo quod non habebat
          radicem, exaruit.</ab>
        <ab xml:id="d1e416" n="7">Et aliud cecidit in spinas: et ascenderunt spinae, et
          suffocaverunt illud, et fructum non dedit.</ab>
        <ab xml:id="d1e419" n="8">Et aliud cecidit in terram bonam: et dabat fructum ascendentem
          et crescentem, et afferebat unum triginta, unum sexaginta, et unum centum.</ab>
        <ab xml:id="d1e422" n="9">Et dicebat: Qui habet aures audiendi, audiat.</ab>
        <ab xml:id="d1e425" n="10"> Et cum esset singularis, interrogaverunt eum hi qui cum eo erant
          duodecim, parabolam.</ab>
        <ab xml:id="d1e428" n="11"> Et dicebat eis: Vobis datum est nosse mysterium regni Dei : 
          illis autem, qui foris sunt, in parabolis omnia fiunt : </ab>
        <ab xml:id="d1e432" n="12"> ut videntes videant, et non videant: et audientes audiant, et
          non intelligant: nequando convertantur, et dimittantur eis peccata.
        </ab>
        <ab xml:id="d1e436" n="13"> Et ait illis: Nescitis parabolam hanc? Et quomodo omnes
          parabolas cognoscetis ?</ab>
        <ab xml:id="d1e439" n="14"> Qui seminat, verbum seminat.</ab>
        <ab xml:id="d1e442" n="15"> Hi autem sunt, qui circa viam, ubi seminatur verbum, et cum
          audierint, confestim venit Satanas, et aufert verbum, quod seminatum est in cordibus
          eorum.</ab>
        <ab xml:id="d1e445" n="16"> Et hi sunt similiter, qui super petrosa seminantur: qui cum
          audierint verbum, statim cum gaudio accipiunt illud : </ab>
        <ab xml:id="d1e448" n="17"> et non habent radicem in se, sed temporales sunt: deinde orta
          tribulatione et persecutione propter verbum, confestim scandalizantur.</ab>
        <ab xml:id="d1e452" n="18"> Et alii sunt qui in spinas seminantur: hi sunt qui verbum
          audiunt,</ab>
        <ab xml:id="d1e455" n="19"> et aerumnae saeculi, et deceptio divitiarum, et circa reliqua
          concupiscentiae introëuntes suffocant verbum, et sine fructu efficitur.</ab>
        <ab xml:id="d1e458" n="20"> Et hi sunt qui super terram bonam seminati sunt, qui audiunt
          verbum, et suscipiunt, et fructificant, unum triginta, unum sexaginta, et unum centum.<pc
            ana="#pilcrow"/>
        </ab>
        <ab xml:id="d1e462" n="21"> Et dicebat illis: Numquid venit lucerna ut sub modio ponatur,
          aut sub lecto? nonne ut super candelabrum ponatur ?</ab>
        <ab xml:id="d1e465" n="22"> Non est enim aliquid absconditum, quod non manifestetur: nec
          factum est occultum, sed ut in palam veniat.</ab>
        <ab xml:id="d1e468" n="23"> Si quis habet aures audiendi, audiat.</ab>
        <ab xml:id="d1e472" n="24"> Et dicebat illis: Videte quid audiatis. In qua mensura mensi
          fueritis, remetietur vobis, et adjicietur vobis.</ab>
        <ab xml:id="d1e475" n="25"> Qui enim habet, dabitur illi: et qui non habet, etiam quod
          habet auferetur ab eo.
        </ab>
        <ab xml:id="d1e479" n="26"> Et dicebat: Sic est regnum Dei, quemadmodum si homo jaciat
          sementem in terram,</ab>
        <ab xml:id="d1e482" n="27"> et dormiat, et exsurgat nocte et die, et semen germinet, et
          increscat dum nescit ille.</ab>
        <ab xml:id="d1e485" n="28"> Ultro enim terra fructificat, primum herbam, deinde spicam,
          deinde plenum frumentum in spica.</ab>
        <ab xml:id="d1e488" n="29"> Et cum produxerit fructus, statim mittit falcem, quoniam adest
          messis.</ab>
        <ab xml:id="d1e492" n="30"> Et dicebat: Cui assimilabimus regnum Dei? aut cui parabolae
          comparabimus illud ?</ab>
        <ab xml:id="d1e495" n="31"> Sicut granum sinapis, quod cum seminatum fuerit in terra, minus
          est omnibus seminibus, quae sunt in terra : </ab>
        <ab xml:id="d1e498" n="32"> et cum seminatum fuerit, ascendit, et fit majus omnibus
          oleribus, et facit ramos magnos, ita ut possint sub umbra ejus aves caeli habitare.</ab>
        <ab xml:id="d1e501" n="33"> Et talibus multis parabolis loquebatur eis verbum, prout
          poterant audire : </ab>
        <ab xml:id="d1e504" n="34"> sine parabola autem non loquebatur eis: seorsum autem
          discipulis suis disserebat omnia.
        </ab>
        <ab xml:id="d1e508" n="35"> Et ait illis in illa die, cum sero esset factum: Transeamus
          contra.</ab>
        <ab xml:id="d1e512" n="36"> Et dimittentes turbam, assumunt eum ita ut erat in navi: et
          aliae naves erant cum illo.</ab>
        <ab xml:id="d1e515" n="37"> Et facta est procella magna venti, et fluctus mittebat in navim,
          ita ut impleretur navis.</ab>
        <ab xml:id="d1e518" n="38"> Et erat ipse in puppi super cervical dormiens: et excitant eum,
          et dicunt illi: Magister, non ad te pertinet, quia perimus ?</ab>
        <ab xml:id="d1e521" n="39"> Et exsurgens comminatus est vento, et dixit mari: Tace,
          obmutesce. Et cessavit ventus: et facta est tranquillitas magna.</ab>
        <ab xml:id="d1e524" n="40"> Et ait illis: Quid timidi estis? necdum habetis fidem? et
          timuerunt timore magno, et dicebant ad alterutrum: Quis, putas, est iste, quia et ventus
          et mare obediunt ei ?</ab>
      </div>
      <div xml:id="d1e528" type="chap" n="5">
        <ab xml:id="d1e530" n="1">Et venerunt trans fretum maris in regionem Gerasenorum.</ab>
        <ab xml:id="d1e533" n="2">Et exeunti ei de navi, statim occurrit de monumentis homo in
          spiritu immundo,</ab>
        <ab xml:id="d1e536" n="3">qui domicilium habebat in monumentis, et neque catenis jam
          quisquam poterat eum ligare : </ab>
        <ab xml:id="d1e539" n="4">quoniam saepe compedibus et catenis vinctus, dirupisset catenas,
          et compedes comminuisset, et nemo poterat eum domare : </ab>
        <ab xml:id="d1e542" n="5">et semper die ac nocte in monumentis, et in montibus erat,
          clamans, et concidens se lapidibus.</ab>
        <ab xml:id="d1e546" n="6">Videns autem Jesum a longe, cucurrit, et adoravit eum : </ab>
        <ab xml:id="d1e549" n="7">et clamans voce magna dixit: Quid mihi et tibi, Jesu Fili Dei
          altissimi? adjuro te per Deum, ne me torqueas.</ab>
        <ab xml:id="d1e552" n="8">Dicebat enim illi: Exi spiritus immunde ab homine.</ab>
        <ab xml:id="d1e555" n="9">Et interrogabat eum: Quod tibi nomen est? Et dicit ei: Legio
          mihi nomen est, quia multi sumus.</ab>
        <ab xml:id="d1e558" n="10"> Et deprecabatur eum multum, ne se expelleret extra
          regionem.</ab>
        <ab xml:id="d1e561" n="11"> Erat autem ibi circa montem grex porcorum magnus, pascens.</ab>
        <ab xml:id="d1e565" n="12"> Et deprecabantur eum spiritus, dicentes: Mitte nos in porcos ut
          in eos introëamus.</ab>
        <ab xml:id="d1e568" n="13"> Et concessit eis statim Jesus. Et exeuntes spiritus immundi
          introierunt in porcos: et magno impetu grex praecipitatus est in mare ad duo millia, et
          suffocati sunt in mari.</ab>
        <ab xml:id="d1e571" n="14"> Qui autem pascebant eos, fugerunt, et nuntiaverunt in civitatem
          et in agros. Et egressi sunt videre quid esset factum : </ab>
        <ab xml:id="d1e574" n="15"> et veniunt ad Jesum: et vident illum qui a daemonio vexabatur,
          sedentem, vestitum, et sanae mentis, et timuerunt.</ab>
        <ab xml:id="d1e577" n="16"> Et narraverunt illis, qui viderant, qualiter factum esset ei qui
          daemonium habuerat, et de porcis.</ab>
        <ab xml:id="d1e580" n="17"> Et rogare coeperunt eum ut discederet de finibus eorum.</ab>
        <ab xml:id="d1e584" n="18"> Cumque ascenderet navim, coepit illum deprecari, qui a daemonio
          vexatus fuerat, ut esset cum illo,</ab>
        <ab xml:id="d1e587" n="19"> et non admisit eum, sed ait illi: Vade in domum tuam ad tuos,
          et annuntia illis quanta tibi Dominus fecerit, et misertus sit tui.</ab>
        <ab xml:id="d1e590" n="20"> Et abiit, et coepit praedicare in Decapoli, quanta sibi fecisset
          Jesus: et omnes mirabantur.</ab>
        <ab xml:id="d1e593" n="21"> Et cum transcendisset Jesus in navi rursum trans fretum,
          convenit turba multa ad eum, et erat circa mare.
        </ab>
        <ab xml:id="d1e597" n="22"> Et venit quidam de archisynagogis nomine Jairus, et videns eum
          procidit ad pedes ejus,</ab>
        <ab xml:id="d1e600" n="23"> et deprecabatur eum multum, dicens: Quoniam filia mea in
          extremis est, veni, impone manum super eam, ut salva sit, et vivat.</ab>
        <ab xml:id="d1e604" n="24"> Et abiit cum illo, et sequebatur eum turba multa, et
          comprimebant eum.</ab>
        <ab xml:id="d1e607" n="25"> Et mulier, quae erat in profluvio sanguinis annis duodecim,</ab>
        <ab xml:id="d1e610" n="26"> et fuerat multa perpessa a compluribus medicis: et erogaverat
          omnia sua, nec quidquam profecerat, sed magis deterius habebat : </ab>
        <ab xml:id="d1e613" n="27"> cum audisset de Jesu, venit in turba retro, et tetigit
          vestimentum ejus : </ab>
        <ab xml:id="d1e616" n="28"> dicebat enim: Quia si vel vestimentum ejus tetigero, salva
          ero.</ab>
        <ab xml:id="d1e619" n="29"> Et confestim siccatus est fons sanguinis ejus: et sensit
          corpore quia sanata esset a plaga.</ab>
        <ab xml:id="d1e623" n="30"> Et statim Jesus in semetipso cognoscens virtutem quae exierat de
          illo, conversus ad turbam, aiebat: Quis tetigit vestimenta mea ?</ab>
        <ab xml:id="d1e626" n="31"> Et dicebant ei discipuli sui: Vides turbam comprimentem te, et
          dicis: Quis me tetigit ?</ab>
        <ab xml:id="d1e629" n="32"> Et circumspiciebat videre eam, quae hoc fecerat.</ab>
        <ab xml:id="d1e632" n="33"> Mulier vero timens et tremens, sciens quod factum esset in se,
          venit et procidit ante eum, et dixit ei omnem veritatem.</ab>
        <ab xml:id="d1e635" n="34"> Ille autem dixit ei: Filia, fides tua te salvam fecit: vade in
          pace, et esto sana a plaga tua.</ab>
        <ab xml:id="d1e638" n="35"> Adhuc eo loquente, veniunt ab archisynagogo, dicentes: Quia
          filia tua mortua est: quid ultra vexas magistrum ?</ab>
        <ab xml:id="d1e642" n="36"> Jesus autem audito verbo quod dicebatur, ait archisynagogo : 
          Noli timere: tantummodo crede.</ab>
        <ab xml:id="d1e645" n="37"> Et non admisit quemquam se sequi nisi Petrum, et Jacobum, et
          Joannem fratrem Jacobi.</ab>
        <ab xml:id="d1e648" n="38"> Et veniunt in domum archisynagogi, et videt tumultum, et
          flentes, et ejulantes multum.</ab>
        <ab xml:id="d1e651" n="39"> Et ingressus, ait illis: Quid turbamini, et ploratis? puella
          non est mortua, sed dormit.</ab>
        <ab xml:id="d1e654" n="40"> Et irridebant eum. Ipse vero ejectis omnibus assumit patrem, et
          matrem puellae, et qui secum erant, et ingreditur ubi puella erat jacens.</ab>
        <ab xml:id="d1e657" n="41"> Et tenens manum puellae, ait illi: Talitha cumi, quod est
          interpretatum: Puella (tibi dico), surge.</ab>
        <ab xml:id="d1e661" n="42"> Et confestim surrexit puella, et ambulabat: erat autem annorum
          duodecim: et obstupuerunt stupore magno.</ab>
        <ab xml:id="d1e664" n="43"> Et praecepit illis vehementer ut nemo id sciret: et dixit dari
          illi manducare.</ab>
      </div>
      <div xml:id="d1e669" type="chap" n="6">
        <ab xml:id="d1e671" n="1">Et egressus inde, abiit in patriam suam: et sequebantur eum
          discipuli sui : </ab>
        <ab xml:id="d1e674" n="2">et facto sabbato coepit in synagoga docere: et multi audientes
          admirabantur in doctrina ejus, dicentes: Unde huic haec omnia? et quae est sapientia,
          quae data est illi, et virtutes tales, quae per manus ejus efficiuntur ?</ab>
        <ab xml:id="d1e677" n="3">Nonne hic est faber, filius Mariae, frater Jacobi, et Joseph, et
          Judae, et Simonis? nonne et sorores ejus hic nobiscum sunt? Et scandalizabantur in
          illo.</ab>
        <ab xml:id="d1e680" n="4">Et dicebat illis Jesus: Quia non est propheta sine honore nisi
          in patria sua, et in domo sua, et in cognatione sua.</ab>
        <ab xml:id="d1e683" n="5">Et non poterat ibi virtutem ullam facere, nisi paucos infirmos
          impositis manibus curavit : </ab>
        <ab xml:id="d1e687" n="6">et mirabatur propter incredulitatem eorum, et circuibat castella
          in circuitu docens.
        </ab>
        <ab xml:id="d1e691" n="7">Et vocavit duodecim: et coepit eos mittere binos, et dabat illis
          potestatem spirituum immundorum.</ab>
        <ab xml:id="d1e694" n="8">Et praecepit eis ne quid tollerent in via, nisi virgam tantum : 
          non peram, non panem, neque in zona aes,</ab>
        <ab xml:id="d1e697" n="9">sed calceatos sandaliis, et ne induerentur duabus tunicis.</ab>
        <ab xml:id="d1e700" n="10"> Et dicebat eis: Quocumque introieritis in domum, illic manete
          donec exeatis inde : </ab>
        <ab xml:id="d1e703" n="11"> et quicumque non receperint vos, nec audierint vos, exeuntes
          inde, excutite pulverem de pedibus vestris in testimonium illis.</ab>
        <ab xml:id="d1e707" n="12"> Et exeuntes praedicabant ut poenitentiam agerent : </ab>
        <ab xml:id="d1e710" n="13"> et daemonia multa ejiciebant, et ungebant oleo multos aegros, et
            sanabant.
        </ab>
        <ab xml:id="d1e714" n="14"> Et audivit rex Herodes (manifestum enim factum est nomen ejus),
          et dicebat: Quia Joannes Baptista resurrexit a mortuis: et propterea virtutes operantur
          in illo.</ab>
        <ab xml:id="d1e717" n="15"> Alii autem dicebant: Quia Elias est ; alii vero dicebant: Quia
          propheta est, quasi unus ex prophetis.</ab>
        <ab xml:id="d1e720" n="16"> Quo audito Herodes ait: Quem ego decollavi Joannem, hic a
          mortuis resurrexit.</ab>
        <ab xml:id="d1e723" n="17"> Ipse enim Herodes misit, ac tenuit Joannem, et vinxit eum in
          carcere propter Herodiadem uxorem Philippi fratris sui, quia duxerat eam.</ab>
        <ab xml:id="d1e727" n="18"> Dicebat enim Joannes Herodi: Non licet tibi habere uxorem
          fratris tui.</ab>
        <ab xml:id="d1e730" n="19"> Herodias autem insidiabatur illi: et volebat occidere eum, nec
          poterat.</ab>
        <ab xml:id="d1e733" n="20"> Herodes enim metuebat Joannem, sciens eum virum justum et
          sanctum: et custodiebat eum, et audito eo multa faciebat, et libenter eum audiebat.</ab>
        <ab xml:id="d1e736" n="21"> Et cum dies opportunus accidisset, Herodes natalis sui coenam
          fecit principibus, et tribunis, et primis Galilaeae : </ab>
        <ab xml:id="d1e739" n="22"> cumque introisset filia ipsius Herodiadis, et saltasset, et
          placuisset Herodi, simulque recumbentibus, rex ait puellae: Pete a me quod vis, et dabo
          tibi : </ab>
        <ab xml:id="d1e742" n="23"> et juravit illi: Quia quidquid petieris dabo tibi, licet
          dimidium regni mei.</ab>
        <ab xml:id="d1e746" n="24"> Quae cum exisset, dixit matri suae: Quid petam? At illa dixit
         : Caput Joannis Baptistae.</ab>
        <ab xml:id="d1e749" n="25"> Cumque introisset statim cum festinatione ad regem, petivit
          dicens: Volo ut protinus des mihi in disco caput Joannis Baptistae.</ab>
        <ab xml:id="d1e752" n="26"> Et contristatus est rex: propter jusjurandum, et propter simul
          discumbentes, noluit eam contristare : </ab>
        <ab xml:id="d1e755" n="27"> sed misso spiculatore praecepit afferri caput ejus in disco. Et
          decollavit eum in carcere,</ab>
        <ab xml:id="d1e758" n="28"> et attulit caput ejus in disco: et dedit illud puellae, et
          puella dedit matri suae.</ab>
        <ab xml:id="d1e761" n="29"> Quo audito, discipuli ejus venerunt, et tulerunt corpus ejus : 
          et posuerunt illud in monumento.
        </ab>
        <ab xml:id="d1e766" n="30"> Et convenientes Apostoli ad Jesum, renuntiaverunt ei omnia quae
          egerant, et docuerant.</ab>
        <ab xml:id="d1e769" n="31"> Et ait illis: Venite seorsum in desertum locum, et requiescite
          pusillum. Erant enim qui veniebant et redibant multi: et nec spatium manducandi
          habebant.</ab>
        <ab xml:id="d1e772" n="32"> Et ascendentes in navim, abierunt in desertum locum
          seorsum.</ab>
        <ab xml:id="d1e775" n="33"> Et viderunt eos abeuntes, et cognoverunt multi: et pedestres de
          omnibus civitatibus concurrerunt illuc, et praevenerunt eos.</ab>
        <ab xml:id="d1e778" n="34"> Et exiens vidit turbam multam Jesus: et misertus est super eos,
          quia erant sicut oves non habentes pastorem, et coepit docere multa.</ab>
        <ab xml:id="d1e781" n="35"> Et cum jam hora multa fieret, accesserunt discipuli ejus,
          dicentes: Desertus est locus hic, et jam hora praeteriit : </ab>
        <ab xml:id="d1e785" n="36"> dimitte illos, ut euntes in proximas villas et vicos, emant sibi
          cibos, quos manducent.</ab>
        <ab xml:id="d1e788" n="37"> Et respondens ait illis: Date illis vos manducare. Et dixerunt
          ei: Euntes emamus ducentis denariis panes, et dabimus illis manducare.</ab>
        <ab xml:id="d1e791" n="38"> Et dicit eis: Quot panes habetis? ite, et videte. Et cum
          cognovissent, dicunt: Quinque, et duos pisces.</ab>
        <ab xml:id="d1e794" n="39"> Et praecepit illis ut accumbere facerent omnes secundum
          contubernia super viride foenum.</ab>
        <ab xml:id="d1e797" n="40"> Et discubuerunt in partes per centenos et quinquagenos.</ab>
        <ab xml:id="d1e800" n="41"> Et acceptis quinque panibus et duobus piscibus, intuens in
          caelum, benedixit, et fregit panes, et dedit discipulis suis, ut ponerent ante eos: et
          duos pisces divisit omnibus.</ab>
        <ab xml:id="d1e804" n="42"> Et manducaverunt omnes, et saturati sunt.</ab>
        <ab xml:id="d1e807" n="43"> Et sustulerunt reliquias, fragmentorum duodecim cophinos plenos,
          et de piscibus.</ab>
        <ab xml:id="d1e810" n="44"> Erant autem qui manducaverunt quinque millia virorum.<pc
            ana="#pilcrow"/>
        </ab>
        <ab xml:id="d1e814" n="45"> Et statim coëgit discipulos suos ascendere navim, ut
          praecederent eum trans fretum ad Bethsaidam, dum ipse dimitteret populum.</ab>
        <ab xml:id="d1e817" n="46"> Et cum dimisisset eos, abiit in montem orare.</ab>
        <ab xml:id="d1e820" n="47"> Et cum sero esset, erat navis in medio mari et ipse solus in
          terra.</ab>
        <ab xml:id="d1e824" n="48"> Et videns eos laborantes in remigando (erat enim ventus
          contrarius eis) et circa quartam vigiliam noctis venit ad eos ambulans supra mare: et
          volebat praeterire eos.</ab>
        <ab xml:id="d1e827" n="49"> At illi ut viderunt eum ambulantem supra mare, putaverunt
          phantasma esse, et exclamaverunt.</ab>
        <ab xml:id="d1e830" n="50"> Omnes enim viderunt eum, et conturbati sunt. Et statim locutus
          est cum eis, et dixit eis: Confidite, ego sum: nolite timere.</ab>
        <ab xml:id="d1e833" n="51"> Et ascendit ad illos in navim, et cessavit ventus. Et plus magis
          intra se stupebant : </ab>
        <ab xml:id="d1e836" n="52"> non enim intellexerunt de panibus: erat enim cor eorum
          obcaecatum.</ab>
        <ab xml:id="d1e839" n="53"> Et cum transfretassent, venerunt in terram Genesareth, et
          applicuerunt.</ab>
        <ab xml:id="d1e843" n="54"> Cumque egressi essent de navi, continuo cognoverunt eum : </ab>
        <ab xml:id="d1e846" n="55"> et percurrentes universam regionem illam, coeperunt in grabatis
          eos, qui se male habebant, circumferre, ubi audiebant eum esse.</ab>
        <ab xml:id="d1e849" n="56"> Et quocumque introibat, in vicos, vel in villas aut civitates,
          in plateis ponebant infirmos, et deprecabantur eum, ut vel fimbriam vestimenti ejus
          tangerent, et quotquot tangebant eum, salvi fiebant.</ab>
      </div>
      <div xml:id="d1e853" type="chap" n="7">
        <ab xml:id="d1e855" n="1">Et conveniunt ad eum pharisaei, et quidam de scribis, venientes
          ab Jerosolymis.</ab>
        <ab xml:id="d1e858" n="2">Et cum vidissent quosdam ex discipulis ejus communibus manibus,
          id est non lotis, manducare panes, vituperaverunt.</ab>
        <ab xml:id="d1e861" n="3">Pharisaei enim, et omnes Judaei, nisi crebro laverint manus, non
          manducant, tenentes traditionem seniorum : </ab>
        <ab xml:id="d1e864" n="4">et a foro nisi baptizentur, non comedunt: et alia multa sunt,
          quae tradita sunt illis servare, baptismata calicum, et urceorum, et aeramentorum, et
          lectorum : </ab>
        <ab xml:id="d1e867" n="5">et interrogabant eum pharisaei et scribae: Quare discipuli tui
          non ambulant juxta traditionem seniorum, sed communibus manibus manducant panem ?</ab>
        <ab xml:id="d1e871" n="6">At ille respondens, dixit eis: Bene prophetavit Isaias de vobis
          hypocritis, sicut scriptum est: [Populus hic labiis me honorat,/ cor autem eorum longe
          est a me : /</ab>
        <ab xml:id="d1e874" n="7">in vanum autem me colunt,/ docentes doctrinas, et praecepta
          hominum.]</ab>
        <ab xml:id="d1e877" n="8">Relinquentes enim mandatum Dei, tenetis traditionem hominum,
          baptismata urceorum et calicum: et alia similia his facitis multa.</ab>
        <ab xml:id="d1e880" n="9">Et dicebat illis: Bene irritum facitis praeceptum Dei, ut
          traditionem vestram servetis.</ab>
        <ab xml:id="d1e883" n="10"> Moyses enim dixit: Honora patrem tuum, et matrem tuam. Et: Qui
          maledixerit patri, vel matri, morte moriatur.</ab>
        <ab xml:id="d1e886" n="11"> Vos autem dicitis: Si dixerit homo patri, aut matri, Corban
          (quod est donum) quodcumque ex me, tibi profuerit : </ab>
        <ab xml:id="d1e890" n="12"> et ultra non dimittitis eum quidquam facere patri suo, aut
          matri,</ab>
        <ab xml:id="d1e893" n="13"> rescindentes verbum Dei per traditionem vestram, quam
          tradidistis: et similia hujusmodi multa facitis.
        </ab>
        <ab xml:id="d1e897" n="14"> Et advocans iterum turbam, dicebat illis: Audite me omnes, et
          intelligite.</ab>
        <ab xml:id="d1e900" n="15"> Nihil est extra hominem introiens in eum, quod possit eum
          coinquinare, sed quae de homine procedunt illa sunt quae communicant hominem.</ab>
        <ab xml:id="d1e903" n="16"> Si quis habet aures audiendi, audiat.</ab>
        <ab xml:id="d1e906" n="17"> Et cum introisset in domum a turba, interrogabant eum discipuli
          ejus parabolam.</ab>
        <ab xml:id="d1e910" n="18"> Et ait illis: Sic et vos imprudentes estis? Non intelligitis
          quia omne extrinsecus introiens in hominem, non potest eum communicare : </ab>
        <ab xml:id="d1e913" n="19"> quia non intrat in cor ejus, sed in ventrum vadit, et in
          secessum exit, purgans omnes escas ?</ab>
        <ab xml:id="d1e916" n="20"> Dicebat autem, quoniam quae de homine exeunt, illa communicant
          hominem.</ab>
        <ab xml:id="d1e919" n="21"> Ab intus enim de corde hominum malae cogitationes procedunt,
          adulteria, fornicationes, homicidia,</ab>
        <ab xml:id="d1e922" n="22"> furta, avaritiae, nequitiae, dolus, impudicitiae, oculus malus,
          blasphemia, superbia, stultitia.</ab>
        <ab xml:id="d1e925" n="23"> Omnia haec mala ab intus procedunt, et communicant hominem.<pc
            ana="#pilcrow"/>
        </ab>
        <ab xml:id="d1e930" n="24"> Et inde surgens abiit in fines Tyri et Sidonis: et ingressus
          domum, neminem voluit scire, et non potuit latere.</ab>
        <ab xml:id="d1e933" n="25"> Mulier enim statim ut audivit de eo, cujus filia habebat
          spiritum immundum, intravit, et procidit ad pedes ejus.</ab>
        <ab xml:id="d1e936" n="26"> Erat enim mulier gentilis, Syrophoenissa genere. Et rogabat eum
          ut daemonium ejiceret de filia ejus.</ab>
        <ab xml:id="d1e939" n="27"> Qui dixit illi: Sine prius saturari filios: non est enim bonum
          sumere panem filiorum, et mittere canibus.</ab>
        <ab xml:id="d1e942" n="28"> At illa respondit, et dixit illi: Utique Domine, nam et catelli
          comedunt sub mensa de micis puerorum.</ab>
        <ab xml:id="d1e945" n="29"> Et ait illi: Propter hunc sermonem vade: exiit daemonium a
          filia tua.</ab>
        <ab xml:id="d1e949" n="30"> Et cum abiisset domum suam, invenit puellam jacentem supra
          lectum, et daemonium exiisse.
        </ab>
        <ab xml:id="d1e953" n="31"> Et iterum exiens de finibus Tyri, venit per Sidonem ad mare
          Galilaeae inter medios fines Decapoleos.</ab>
        <ab xml:id="d1e956" n="32"> Et adducunt ei surdum, et mutum, et deprecabantur eum, ut
          imponat illi manum.</ab>
        <ab xml:id="d1e959" n="33"> Et apprehendens eum de turba seorsum, misit digitos suos in
          auriculas ejus: et exspuens, tetigit linguam ejus : </ab>
        <ab xml:id="d1e962" n="34"> et suspiciens in caelum, ingemuit, et ait illi: Ephphetha, quod
          est, Adaperire.</ab>
        <ab xml:id="d1e965" n="35"> Et statim apertae sunt aures ejus, et solutum est vinculum
          linguae ejus, et loquebatur recte.</ab>
        <ab xml:id="d1e969" n="36"> Et praecepit illis ne cui dicerent. Quanto autem eis
          praecipiebat, tanto magis plus praedicabant : </ab>
        <ab xml:id="d1e972" n="37"> et eo amplius admirabantur, dicentes: Bene omnia fecit: et
          surdos fecit audire, et mutos loqui.</ab>
      </div>
      <div xml:id="d1e976" type="chap" n="8">
        <ab xml:id="d1e978" n="1">In diebus illis iterum cum turba multa esset, nec haberent quod
          manducarent, convocatis discipulis, ait illis : </ab>
        <ab xml:id="d1e981" n="2">Misereor super turbam: quia ecce jam triduo sustinent me, nec
          habent quod manducent : </ab>
        <ab xml:id="d1e984" n="3">et si dimisero eos jejunos in domum suam, deficient in via : 
          quidam enim ex eis de longe venerunt.</ab>
        <ab xml:id="d1e987" n="4">Et responderunt ei discipuli sui: Unde illos quis poterit
          saturare panibus in solitudine ?</ab>
        <ab xml:id="d1e990" n="5">Et interrogavit eos: Quot panes habetis? Qui dixerunt : 
          Septem.</ab>
        <ab xml:id="d1e994" n="6">Et praecepit turbae discumbere super terram. Et accipiens septem
          panes, gratias agens fregit, et dabat discipulis suis ut apponerent, et apposuerunt
          turbae.</ab>
        <ab xml:id="d1e997" n="7">Et habebant pisciculos paucos: et ipsos benedixit, et jussit
          apponi.</ab>
        <ab xml:id="d1e1000" n="8">Et manducaverunt, et saturati sunt, et sustulerunt quod
          superaverat de fragmentis, septem sportas.</ab>
        <ab xml:id="d1e1003" n="9">Erant autem qui manducaverunt, quasi quatuor millia: et dimisit
            eos.
        </ab>
        <ab xml:id="d1e1007" n="10"> Et statim ascendens navim cum discipulis suis, venit in partes
          Dalmanutha.</ab>
        <ab xml:id="d1e1010" n="11"> Et exierunt pharisaei, et coeperunt conquirere cum eo,
          quaerentes ab illo signum de caelo, tentantes eum.</ab>
        <ab xml:id="d1e1014" n="12"> Et ingemiscens spiritu, ait: Quid generatio ista signum
          quaerit? Amen dico vobis, si dabitur generationi isti signum.</ab>
        <ab xml:id="d1e1017" n="13"> Et dimittens eos, ascendit iterum navim et abiit trans
            fretum.
        </ab>
        <ab xml:id="d1e1021" n="14"> Et obliti sunt panes sumere: et nisi unum panem non habebant
          secum in navi.</ab>
        <ab xml:id="d1e1024" n="15"> Et praecipiebat eis, dicens: Videte, et cavete a fermento
          pharisaeorum, et fermento Herodis.</ab>
        <ab xml:id="d1e1027" n="16"> Et cogitabant ad alterutrum, dicentes: quia panes non
          habemus.</ab>
        <ab xml:id="d1e1030" n="17"> Quo cognito, ait illis Jesus: Quid cogitatis, quia panes non
          habetis? nondum cognoscetis nec intelligitis? adhuc caecatum habetis cor vestrum ?</ab>
        <ab xml:id="d1e1034" n="18"> oculos habentes non videtis? et aures habentes non auditis ?
          nec recordamini,</ab>
        <ab xml:id="d1e1037" n="19"> quando quinque panes fregi in quinque millia: quot cophinos
          fragmentorum plenos sustulistis? Dicunt ei: Duodecim.</ab>
        <ab xml:id="d1e1040" n="20"> Quando et septem panes in quatuor millia: quot sportas
          fragmentorum tulistis? Et dicunt ei: Septem.</ab>
        <ab xml:id="d1e1043" n="21"> Et dicebat eis: Quomodo nondum intelligitis ?<pc
            ana="#pilcrow"/>
        </ab>
        <ab xml:id="d1e1047" n="22"> Et veniunt Bethsaidam, et adducunt ei caecum, et rogabant eum
          ut illum tangeret.</ab>
        <ab xml:id="d1e1050" n="23"> Et apprehensa manu caeci, eduxit eum extra vicum: et exspuens
          in oculos ejus impositis manibus suis, interrogavit eum si quid videret.</ab>
        <ab xml:id="d1e1054" n="24"> Et aspiciens, ait: Video homines velut arbores
          ambulantes.</ab>
        <ab xml:id="d1e1057" n="25"> Deinde iterum imposuit manus super oculos ejus: et coepit
          videre: et restitutus est ita ut clare videret omnia.</ab>
        <ab xml:id="d1e1060" n="26"> Et misit illum in domum suam, dicens: Vade in domum tuam: et
          si in vicum introieris, nemini dixeris.
        </ab>
        <ab xml:id="d1e1064" n="27"> Et egressus est Jesus, et discipuli ejus in castella Caesareae
          Philippi: et in via interrogabat discipulos suos, dicens eis: Quem me dicunt esse
          homines ?</ab>
        <ab xml:id="d1e1067" n="28"> Qui responderunt illi, dicentes: Joannem Baptistam, alii
          Eliam, alii vero quasi unum de prophetis.</ab>
        <ab xml:id="d1e1070" n="29"> Tunc dicit illis: Vos vero quem me esse dicitis? Respondens
          Petrus, ait ei: Tu es Christus.</ab>
        <ab xml:id="d1e1074" n="30"> Et comminatus est eis, ne cui dicerent de illo.<pc
            ana="#pilcrow"/>
        </ab>
        <ab xml:id="d1e1078" n="31"> Et coepit docere eos quoniam oportet Filium hominis pati multa,
          et reprobari a senioribus, et a summis sacerdotibus et scribis, et occidi: et post tres
          dies resurgere.</ab>
        <ab xml:id="d1e1081" n="32"> Et palam verbum loquebatur. Et apprehendens eum Petrus, coepit
          increpare eum.</ab>
        <ab xml:id="d1e1084" n="33"> Qui conversus, et videns discipulos suos, comminatus est Petro,
          dicens: Vade retro me Satana, quoniam non sapis quae Dei sunt, sed quae sunt hominum.<pc
            ana="#pilcrow"/>
        </ab>
        <ab xml:id="d1e1088" n="34"> Et convocata turba cum discipulis suis, dixit eis: Si quis
          vult me sequi, deneget semetipsum: et tollat crucem suam, et sequatur me.</ab>
        <ab xml:id="d1e1091" n="35"> Qui enim voluerit animam suam salvam facere, perdet eam: qui
          autem perdiderit animam suam propter me, et Evangelium, salvam faciet eam.</ab>
        <ab xml:id="d1e1095" n="36"> Quid enim proderit homini, si lucretur mundum totum et
          detrimentum animae suae faciat ?</ab>
        <ab xml:id="d1e1098" n="37"> Aut quid dabit homo commutationis pro anima sua ?</ab>
        <ab xml:id="d1e1101" n="38"> Qui enim me confusus fuerit, et verba mea in generatione ista
          adultera et peccatrice, et Filius hominis confundetur eum, cum venerit in gloria Patris
          sui cum angelis sanctis.</ab>
        <ab xml:id="d1e1104" n="39"> Et dicebat illis: Amen dico vobis, quia sunt quidam de hic
          stantibus, qui non gustabunt mortem donec videant regnum Dei veniens in virtute.</ab>
      </div>
      <div xml:id="d1e1108" type="chap" n="9">
        <ab xml:id="d1e1110" n="1">Et post dies sex assumit Jesus Petrum, et Jacobum, et Joannem,
          et ducit illos in montem excelsum seorsum solos, et transfiguratus est coram ipsis.</ab>
        <ab xml:id="d1e1113" n="2">Et vestimenta ejus facta sunt splendentia, et candida nimis
          velut nix, qualia fullo non potest super terram candida facere.</ab>
        <ab xml:id="d1e1116" n="3">Et apparuit illis Elias cum Moyse: et erant loquentes cum
          Jesu.</ab>
        <ab xml:id="d1e1119" n="4">Et respondens Petrus, ait Jesu: Rabbi, bonum est nos hic esse : 
          et faciamus tria tabernacula, tibi unum, et Moysi unum, et Eliae unum.</ab>
        <ab xml:id="d1e1122" n="5">Non enim sciebat quid diceret: erant enim timore
          exterriti.</ab>
        <ab xml:id="d1e1126" n="6">Et facta est nubes obumbrans eos: et venit vox de nube, dicens
         : Hic est Filius meus carissimus: audite illum.</ab>
        <ab xml:id="d1e1129" n="7">Et statim circumspicientes, neminem amplius viderunt, nisi Jesum
          tantum secum.</ab>
        <ab xml:id="d1e1132" n="8">Et descendentibus illis de monte, praecepit illis ne cuiquam
          quae vidissent, narrarent: nisi cum Filius hominis a mortuis resurrexerit.</ab>
        <ab xml:id="d1e1135" n="9">Et verbum continuerunt apud se: conquirentes quid esset, cum a
          mortuis resurrexerit.</ab>
        <ab xml:id="d1e1138" n="10"> Et interrogabant eum, dicentes: Quid ergo dicunt pharisaei et
          scribae, quia Eliam oportet venire primum ?</ab>
        <ab xml:id="d1e1141" n="11"> Qui respondens, ait illis: Elias cum venerit primo, restituet
          omnia: et quomodo scriptum est in Filium hominis, ut multa patiatur et contemnatur.</ab>
        <ab xml:id="d1e1145" n="12"> Sed dico vobis quia et Elias venit (et fecerunt illi quaecumque
          voluerunt) sicut scriptum est de eo.
        </ab>
        <ab xml:id="d1e1149" n="13"> Et veniens ad discipulos suos, vidit turbam magnam circa eos,
          et scribas conquirentes cum illis.</ab>
        <ab xml:id="d1e1152" n="14"> Et confestim omnis populus videns Jesum, stupefactus est, et
          expaverunt, et accurrentes salutabant eum.</ab>
        <ab xml:id="d1e1155" n="15"> Et interrogavit eos: Quid inter vos conquiritis ?</ab>
        <ab xml:id="d1e1158" n="16"> Et respondens unus de turba, dixit: Magister, attuli filium
          meum ad te habentem spiritum mutum : </ab>
        <ab xml:id="d1e1161" n="17"> qui ubicumque eum apprehenderit, allidit illum, et spumat, et
          stridet dentibus, et arescit: et dixi discipulis tuis ut ejicerent illum, et non
          potuerunt.</ab>
        <ab xml:id="d1e1165" n="18"> Qui respondens eis, dixit: O generatio incredula, quamdiu apud
          vos ero? quamdiu vos patiar? afferte illum ad me.</ab>
        <ab xml:id="d1e1168" n="19"> Et attulerunt eum. Et cum vidisset eum, statim spiritus
          conturbavit illum: et elisus in terram, volutabatur spumans.</ab>
        <ab xml:id="d1e1171" n="20"> Et interrogavit patrem ejus: Quantum temporis est ex quo ei
          hoc accidit? At ille ait: Ab infantia : </ab>
        <ab xml:id="d1e1174" n="21"> et frequenter eum in ignem, et in aquas misit ut eum perderet : 
          sed si quid potes, adjuva nos, misertus nostri.</ab>
        <ab xml:id="d1e1177" n="22"> Jesus autem ait illi: Si potes credere, omnia possibilia sunt
          credenti.</ab>
        <ab xml:id="d1e1180" n="23"> Et continuo exclamans pater pueri, cum lacrimis aiebat: Credo,
          Domine ; adjuva incredulitatem meam.</ab>
        <ab xml:id="d1e1184" n="24"> Et cum videret Jesus concurrentem turbam, comminatus est
          spiritui immundo, dicens illi: Surde et mute spiritus, ego praecipio tibi, exi ab eo: et
          amplius ne introëas in eum.</ab>
        <ab xml:id="d1e1187" n="25"> Et exclamans, et multum discerpens eum, exiit ab eo, et factus
          est sicut mortuus, ita ut multi dicerent: Quia mortuus est.</ab>
        <ab xml:id="d1e1190" n="26"> Jesus autem tenens manum ejus elevavit eum, et surrexit.</ab>
        <ab xml:id="d1e1193" n="27"> Et cum introisset in domum, discipuli ejus secreto
          interrogabant eum: Quare nos non potuimus ejicere eum ?</ab>
        <ab xml:id="d1e1196" n="28"> Et dixit illis: Hoc genus in nullo potest exire, nisi in
          oratione et jejunio.</ab>
        <ab xml:id="d1e1199" n="29"> Et inde profecti praetergrediebantur Galilaeam: nec volebat
          quemquam scire.
        </ab>
        <ab xml:id="d1e1204" n="30"> Docebat autem discipulos suos, et dicebat illis: Quoniam
          Filius hominis tradetur in manus hominum, et occident eum, et occisus tertia die
          resurget.</ab>
        <ab xml:id="d1e1207" n="31"> At illi ignorabant verbum: et timebant interrogare eum.<pc
            ana="#pilcrow"/>
        </ab>
        <ab xml:id="d1e1211" n="32"> Et venerunt Capharnaum. Qui cum domi essent, interrogabat eos : 
          Quid in via tractabatis ?</ab>
        <ab xml:id="d1e1214" n="33"> At illi tacebant: siquidem in via inter se disputaverunt : 
          quis eorum major esset.</ab>
        <ab xml:id="d1e1217" n="34"> Et residens vocavit duodecim, et ait illis: Si quis vult
          primus esse, erit omnium novissimus, et omnium minister.</ab>
        <ab xml:id="d1e1220" n="35"> Et accipiens puerum, statuit eum in medio eorum: quem cum
          complexus esset, ait illis : </ab>
        <ab xml:id="d1e1224" n="36"> Quisquis unum ex hujusmodi pueris receperit in nomine meo, me
          recipit: et quicumque me susceperit, non me suscipit, sed eum qui misit me.<pc
            ana="#pilcrow"/>
        </ab>
        <ab xml:id="d1e1228" n="37"> Respondit illi Joannes, dicens: Magister, vidimus quemdam in
          nomine tuo ejicientem daemonia, qui non sequitur nos, et prohibuimus eum.</ab>
        <ab xml:id="d1e1231" n="38"> Jesus autem ait: Nolite prohibere eum: nemo est enim qui
          faciat virtutem in nomine meo, et possit cito male loqui de me : </ab>
        <ab xml:id="d1e1234" n="39"> qui enim non est adversum vos, pro vobis est.</ab>
        <ab xml:id="d1e1237" n="40"> Quisquis enim potum dederit vobis calicem aquae in nomine meo,
          quia Christi estis: amen dico vobis, non perdet mercedem suam.
        </ab>
        <ab xml:id="d1e1241" n="41"> Et quisquis scandalizaverit unum ex his pusillis credentibus in
          me: bonum est ei magis si circumdaretur mola asinaria collo ejus, et in mare
          mitteretur.</ab>
        <ab xml:id="d1e1245" n="42"> Et si scandalizaverit te manus tua, abscide illam: bonum est
          tibi debilem introire in vitam, quam duas manus habentem ire in gehennam, in ignem
          inextinguibilem,</ab>
        <ab xml:id="d1e1248" n="43"> ubi vermis eorum non moritur, et ignis non extinguitur.</ab>
        <ab xml:id="d1e1251" n="44"> Et si pes tuus te scandalizat, amputa illum: bonum est tibi
          claudum introire in vitam aeternam, quam duos pedes habentem mitti in gehennam ignis
          inextinguibilis,</ab>
        <ab xml:id="d1e1254" n="45"> ubi vermis eorum non moritur, et ignis non extinguitur.</ab>
        <ab xml:id="d1e1257" n="46"> Quod si oculus tuus scandalizat te, ejice eum: bonum est tibi
          luscum introire in regnum Dei, quam duos oculos habentem mitti in gehennam ignis,</ab>
        <ab xml:id="d1e1260" n="47"> ubi vermis eorum non moritur, et ignis non extinguitur.</ab>
        <ab xml:id="d1e1264" n="48"> Omnis enim igne salietur, et omnis victima sale salietur.</ab>
        <ab xml:id="d1e1267" n="49"> Bonum est sal: quod si sal insulsum fuerit, in quo illud
          condietis? Habete in vobis sal, et pacem habete inter vos.</ab>
      </div>
      <div xml:id="d1e1271" type="chap" n="10">
        <ab xml:id="d1e1273" n="1">Et inde exsurgens venit in fines Judaeae ultra Jordanem: et
          conveniunt iterum turbae ad eum: et sicut consueverat, iterum docebat illos.</ab>
        <ab xml:id="d1e1276" n="2">Et accedentes pharisaei interrogabant eum: Si licet viro uxorem
          dimittere: tentantes eum.</ab>
        <ab xml:id="d1e1279" n="3">At ille respondens, dixit eis: Quid vobis praecepit Moyses
          ?</ab>
        <ab xml:id="d1e1282" n="4">Qui dixerunt: Moyses permisit libellum repudii scribere, et
          dimittere.</ab>
        <ab xml:id="d1e1285" n="5">Quibus respondens Jesus, ait: Ad duritiam cordis vestri
          scripsit vobis praeceptum istud : </ab>
        <ab xml:id="d1e1289" n="6">ab initio autem creaturae masculum et feminam fecit eos
          Deus.</ab>
        <ab xml:id="d1e1292" n="7">Propter hoc relinquet homo patrem suum et matrem, et adhaerebit
          ad uxorem suam : </ab>
        <ab xml:id="d1e1295" n="8">et erunt duo in carne una. Itaque jam non sunt duo, sed una
          caro.</ab>
        <ab xml:id="d1e1298" n="9">Quod ergo Deus conjunxit, homo non separet.</ab>
        <ab xml:id="d1e1301" n="10"> Et in domo iterum discipuli ejus de eodem interrogaverunt
          eum.</ab>
        <ab xml:id="d1e1304" n="11"> Et ait illis: Quicumque dimiserit uxorem suam, et aliam
          duxerit, adulterium committit super eam.</ab>
        <ab xml:id="d1e1308" n="12"> Et si uxor dimiserit virum suum, et alii nupserit,
            moechatur.
        </ab>
        <ab xml:id="d1e1312" n="13"> Et offerebant illi parvulos ut tangeret illos. Discipuli autem
          comminabantur offerentibus.</ab>
        <ab xml:id="d1e1315" n="14"> Quos cum videret Jesus, indigne tulit, et ait illis: Sinite
          parvulos venire ad me, et ne prohibueritis eos: talium enim est regnum Dei.</ab>
        <ab xml:id="d1e1318" n="15"> Amen dico vobis: Quisquis non receperit regnum Dei velut
          parvulus, non intrabit in illud.</ab>
        <ab xml:id="d1e1321" n="16"> Et complexans eos, et imponens manus super illos, benedicebat
            eos.
        </ab>
        <ab xml:id="d1e1325" n="17"> Et cum egressus esset in viam, procurrens quidam genu flexo
          ante eum, rogabat eum: Magister bone, quid faciam ut vitam aeternam percipiam ?</ab>
        <ab xml:id="d1e1329" n="18"> Jesus autem dixit ei: Quid me dicis bonum? nemo bonus, nisi
          unus Deus.</ab>
        <ab xml:id="d1e1332" n="19"> Praecepta nosti: ne adulteres, ne occidas, ne fureris, ne
          falsum testimonium dixeris, ne fraudem feceris, honora patrem tuum et matrem.</ab>
        <ab xml:id="d1e1335" n="20"> At ille respondens, ait illi: Magister, haec omnia observavi a
          juventute mea.</ab>
        <ab xml:id="d1e1338" n="21"> Jesus autem intuitus eum, dilexit eum, et dixit ei: Unum tibi
          deest: vade, quaecumque habes vende, et da pauperibus, et habebis thesaurum in caelo: et
          veni, sequere me.</ab>
        <ab xml:id="d1e1341" n="22"> Qui contristatus in verbo, abiit moerens: erat enim habens
          multas possessiones.</ab>
        <ab xml:id="d1e1344" n="23"> Et circumspiciens Jesus, ait discipulis suis: Quam difficile
          qui pecunias habent, in regnum Dei introibunt !</ab>
        <ab xml:id="d1e1348" n="24"> Discipuli autem obstupescebant in verbis ejus. At Jesus rursus
          respondens ait illis: Filioli, quam difficile est, confidentes in pecuniis, in regnum Dei
          introire !</ab>
        <ab xml:id="d1e1351" n="25"> Facilius est camelum per foramen acus transire, quam divitem
          intrare in regnum Dei.</ab>
        <ab xml:id="d1e1354" n="26"> Qui magis admirabantur, dicentes ad semetipsos: Et quis potest
          salvus fieri ?</ab>
        <ab xml:id="d1e1357" n="27"> Et intuens illos Jesus, ait: Apud homines impossibile est, sed
          non apud Deum: omnia enim possibilia sunt apud Deum.
        </ab>
        <ab xml:id="d1e1361" n="28"> Et coepit ei Petrus dicere: Ecce nos dimisimus omnia, et
          secuti sumus te.</ab>
        <ab xml:id="d1e1364" n="29"> Respondens Jesus, ait: Amen dico vobis: Nemo est qui
          reliquerit domum, aut fratres, aut sorores, aut patrem, aut matrem, aut filios, aut agros
          propter me et propter Evangelium,</ab>
        <ab xml:id="d1e1368" n="30"> qui non accipiat centies tantum, nunc in tempore hoc: domos,
          et fratres, et sorores, et matres, et filios, et agros, cum persecutionibus, et in saeculo
          futuro vitam aeternam.</ab>
        <ab xml:id="d1e1371" n="31"> Multi autem erunt primi novissimi, et novissimi primi.<pc
            ana="#pilcrow"/>
        </ab>
        <ab xml:id="d1e1375" n="32"> Erant autem in via ascendentes Jerosolymam: et praecedebat
          illos Jesus, et stupebant: et sequentes timebant. Et assumens iterum duodecim, coepit
          illis dicere quae essent ei eventura.</ab>
        <ab xml:id="d1e1378" n="33"> Quia ecce ascendimus Jerosolymam, et Filius hominis tradetur
          principibus sacerdotum, et scribis, et senioribus, et damnabunt eum morte, et tradent eum
          gentibus : </ab>
        <ab xml:id="d1e1381" n="34"> et illudent ei, et conspuent eum, et flagellabunt eum, et
          interficient eum: et tertia die resurget.
        </ab>
        <ab xml:id="d1e1385" n="35"> Et accedunt ad eum Jacobus et Joannes filii Zebedaei, dicentes
         : Magister, volumus ut quodcumque petierimus, facias nobis.</ab>
        <ab xml:id="d1e1389" n="36"> At ille dixit eis: Quid vultis ut faciam vobis ?</ab>
        <ab xml:id="d1e1392" n="37"> Et dixerunt: Da nobis ut unus ad dexteram tuam, et alius ad
          sinistram tuam sedeamus in gloria tua.</ab>
        <ab xml:id="d1e1395" n="38"> Jesus autem ait eis: Nescitis quid petatis: potestis bibere
          calicem, quem ego bibo, aut baptismo, quo ego baptizor, baptizari ?</ab>
        <ab xml:id="d1e1398" n="39"> At illi dixerunt ei: Possumus. Jesus autem ait eis: Calicem
          quidem, quem ego bibo, bibetis ; et baptismo, quo ego baptizor, baptizabimini : </ab>
        <ab xml:id="d1e1401" n="40"> sedere autem ad dexteram meam, vel ad sinistram, non est meum
          dare vobis, sed quibus paratum est.</ab>
        <ab xml:id="d1e1404" n="41"> Et audientes decem, coeperunt indignari de Jacobo et
          Joanne.</ab>
        <ab xml:id="d1e1408" n="42"> Jesus autem vocans eos, ait illis: Scitis quia hi, qui
          videntur principari gentibus, dominantur eis: et principes eorum potestatem habent
          ipsorum.</ab>
        <ab xml:id="d1e1411" n="43"> Non ita est autem in vobis, sed quicumque voluerit fieri major,
          erit vester minister : </ab>
        <ab xml:id="d1e1414" n="44"> et quicumque voluerit in vobis primus esse, erit omnium
          servus.</ab>
        <ab xml:id="d1e1417" n="45"> Nam et Filius hominis non venit ut ministraretur ei, sed ut
          ministraret, et daret animam suam redemptionem pro multis.
        </ab>
        <ab xml:id="d1e1421" n="46"> Et veniunt Jericho: et proficiscente eo de Jericho, et
          discipulis ejus, et plurima multitudine, filius Timaei Bartimaeus caecus, sedebat juxta
          viam mendicans.</ab>
        <ab xml:id="d1e1424" n="47"> Qui cum audisset quia Jesus Nazarenus est, coepit clamare, et
          dicere: Jesu fili David, miserere mei.</ab>
        <ab xml:id="d1e1428" n="48"> Et comminabantur ei multi ut taceret. At ille multo magis
          clamabat: Fili David, miserere mei.</ab>
        <ab xml:id="d1e1431" n="49"> Et stans Jesus praecepit illum vocari. Et vocant caecum,
          dicentes ei: Animaequior esto: surge, vocat te.</ab>
        <ab xml:id="d1e1434" n="50"> Qui projecto vestimento suo exiliens, venit ad eum.</ab>
        <ab xml:id="d1e1437" n="51"> Et respondens Jesus dixit illi: Quid tibi vis faciam? Caecus
          autem dixit ei: Rabboni, ut videam.</ab>
        <ab xml:id="d1e1440" n="52"> Jesus autem ait illi: Vade, fides tua te salvum fecit. Et
          confestim vidit, et sequebatur eum in via.</ab>
      </div>
      <div xml:id="d1e1444" type="chap" n="11">
        <ab xml:id="d1e1446" n="1">Et cum appropinquarent Jerosolymae et Bethaniae ad montem
          Olivarum, mittit duos ex discipulis suis,</ab>
        <ab xml:id="d1e1449" n="2">et ait illis: Ite in castellum, quod contra vos est, et statim
          introëuntes illuc, invenietis pullum ligatum, super quem nemo adhuc hominum sedit : 
          solvite illum, et adducite.</ab>
        <ab xml:id="d1e1452" n="3">Et si quis vobis dixerit: Quid facitis? dicite, quia Domino
          necessarius est: et continuo illum dimittet huc.</ab>
        <ab xml:id="d1e1455" n="4">Et abeuntes invenerunt pullum ligatum ante januam foris in bivio
         : et solvunt eum.</ab>
        <ab xml:id="d1e1458" n="5">Et quidam de illic stantibus dicebant illis: Quid facitis
          solventes pullum ?</ab>
        <ab xml:id="d1e1462" n="6">Qui dixerunt eis sicut praeceperat illis Jesus, et dimiserunt
          eis.</ab>
        <ab xml:id="d1e1465" n="7">Et duxerunt pullum ad Jesum: et imponunt illi vestimenta sua,
          et sedit super eum.</ab>
        <ab xml:id="d1e1468" n="8">Multi autem vestimenta sua straverunt in via: alii autem
          frondes caedebant de arboribus, et sternebant in via.</ab>
        <ab xml:id="d1e1471" n="9">Et qui praeibant, et qui sequebantur, clamabant, dicentes : 
          Hosanna: benedictus qui venit in nomine Domini : </ab>
        <ab xml:id="d1e1474" n="10"> benedictum quod venit regnum patris nostri David: hosanna in
          excelsis.</ab>
        <ab xml:id="d1e1477" n="11"> Et introivit Jerosolymam in templum: et circumspectis omnibus,
          cum jam vespera esset hora, exiit in Bethaniam cum duodecim.
        </ab>
        <ab xml:id="d1e1482" n="12"> Et alia die cum exirent a Bethania, esuriit.</ab>
        <ab xml:id="d1e1485" n="13"> Cumque vidisset a longe ficum habentem folia, venit si quid
          forte inveniret in ea: et cum venisset ad eam, nihil invenit praeter folia: non enim
          erat tempus ficorum.</ab>
        <ab xml:id="d1e1488" n="14"> Et respondens dixit ei: Jam non amplius in aeternum ex te
          fructum quisquam manducet. Et audiebant discipuli ejus.
        </ab>
        <ab xml:id="d1e1492" n="15"> Et veniunt in Jerosolymam. Et cum introisset in templum, coepit
          ejicere vendentes et ementes in templo: et mensas numulariorum, et cathedras vendentium
          columbas evertit : </ab>
        <ab xml:id="d1e1495" n="16"> et non sinebat ut quisquam transferret vas per templum : </ab>
        <ab xml:id="d1e1498" n="17"> et docebat, dicens eis: Nonne scriptum est: Quia domus mea,
          domus orationis vocabitur omnibus gentibus? vos autem fecistis eam speluncam
          latronum.</ab>
        <ab xml:id="d1e1502" n="18"> Quo audito principes sacerdotum et scribae, quaerebant quomodo
          eum perderent: timebant enim eum, quoniam universa turba admirabatur super doctrina
          ejus.</ab>
        <ab xml:id="d1e1505" n="19"> Et cum vespera facta esset, egrediebatur de civitate.<pc
            ana="#pilcrow"/>
        </ab>
        <ab xml:id="d1e1509" n="20"> Et cum mane transirent, viderunt ficum aridam factam a
          radicibus.</ab>
        <ab xml:id="d1e1512" n="21"> Et recordatus Petrus, dixit ei: Rabbi, ecce ficus, cui
          maledixisti, aruit.</ab>
        <ab xml:id="d1e1515" n="22"> Et respondens Jesus ait illis: Habete fidem Dei.</ab>
        <ab xml:id="d1e1518" n="23"> Amen dico vobis, quia quicumque dixerit huic monti: Tollere,
          et mittere in mare, et non haesitaverit in corde suo, sed crediderit, quia quodcumque
          dixerit fiat, fiet ei.</ab>
        <ab xml:id="d1e1522" n="24"> Propterea dico vobis, omnia quaecumque orantes petitis, credite
          quia accipietis, et evenient vobis.</ab>
        <ab xml:id="d1e1525" n="25"> Et cum stabitis ad orandum, dimittite si quid habetis adversus
          aliquem: ut et Pater vester, qui in caelis est, dimittat vobis peccata vestra.</ab>
        <ab xml:id="d1e1528" n="26"> Quod si vos non dimiseritis: nec Pater vester, qui in caelis
          est, dimittet vobis peccata vestra.
        </ab>
        <ab xml:id="d1e1532" n="27"> Et veniunt rursus Jerosolymam. Et cum ambularet in templo,
          accedunt ad eum summi sacerdotes, et scribae, et seniores : </ab>
        <ab xml:id="d1e1535" n="28"> et dicunt ei: In qua potestate haec facis? et quis dedit tibi
          hanc potestatem ut ista facias ?</ab>
        <ab xml:id="d1e1538" n="29"> Jesus autem respondens, ait illis: Interrogabo vos et ego unum
          verbum, et respondete mihi: et dicam vobis in qua potestate haec faciam.</ab>
        <ab xml:id="d1e1542" n="30"> Baptismus Joannis, de caelo erat, an ex hominibus? Respondete
          mihi.</ab>
        <ab xml:id="d1e1545" n="31"> At illi cogitabant secum, dicentes: Si dixerimus: De caelo,
          dicet: Quare ergo non credidistis ei ?</ab>
        <ab xml:id="d1e1548" n="32"> Si dixerimus: Ex hominibus, timemus populum: omnes enim
          habebant Joannem quia vere propheta esset.</ab>
        <ab xml:id="d1e1551" n="33"> Et respondentes dicunt Jesu: Nescimus. Et respondens Jesus ait
          illis: Neque ego dico vobis in qua potestate haec faciam.</ab>
      </div>
      <div xml:id="d1e1556" type="chap" n="12">
        <ab xml:id="d1e1558" n="1">Et coepit illis in parabolis loqui: Vineam pastinavit homo, et
          circumdedit sepem, et fodit lacum, et aedificavit turrim, et locavit eam agricolis, et
          peregre profectus est.</ab>
        <ab xml:id="d1e1561" n="2">Et misit ad agricolas in tempore servum ut ab agricolis
          acciperet de fructu vineae.</ab>
        <ab xml:id="d1e1564" n="3">Qui apprehensum eum ceciderunt, et dimiserunt vacuum.</ab>
        <ab xml:id="d1e1567" n="4">Et iterum misit ad illos alium servum: et illum in capite
          vulneraverunt, et contumeliis affecerunt.</ab>
        <ab xml:id="d1e1570" n="5">Et rursum alium misit, et illum occiderunt: et plures alios : 
          quosdam caedentes, alios vero occidentes.</ab>
        <ab xml:id="d1e1574" n="6">Adhuc ergo unum habens filium carissimum, et illum misit ad eos
          novissimum, dicens: Quia reverebuntur filium meum.</ab>
        <ab xml:id="d1e1577" n="7">Coloni autem dixerunt ad invicem: Hic est haeres: venite,
          occidamus eum: et nostra erit haereditas.</ab>
        <ab xml:id="d1e1580" n="8">Et apprehendentes eum, occiderunt: et ejecerunt extra
          vineam.</ab>
        <ab xml:id="d1e1583" n="9">Quid ergo faciet dominus vineae? Veniet, et perdet colonos, et
          dabit vineam aliis.</ab>
        <ab xml:id="d1e1586" n="10"> Nec scripturam hanc legistis: Lapidem quem reprobaverunt
          aedificantes, hic factus est in caput anguli : </ab>
        <ab xml:id="d1e1589" n="11"> a Domino factum est istud, et est mirabile in oculis nostris
          ?</ab>
        <ab xml:id="d1e1593" n="12"> Et quaerebant eum tenere: et timuerunt turbam: cognoverunt
          enim quoniam ad eos parabolam hanc dixerit. Et relicto eo abierunt.
        </ab>
        <ab xml:id="d1e1597" n="13"> Et mittunt ad eum quosdam ex pharisaeis, et herodianis, ut eum
          caperent in verbo.</ab>
        <ab xml:id="d1e1600" n="14"> Qui venientes dicunt ei: Magister, scimus quia verax es, et
          non curas quemquam: nec enim vides in faciem hominum, sed in veritate viam Dei doces.
          Licet dari tributum Caesari, an non dabimus ?</ab>
        <ab xml:id="d1e1603" n="15"> Qui sciens versutiam illorum, ait illis: Quid me tentatis ?
          afferte mihi denarium ut videam.</ab>
        <ab xml:id="d1e1606" n="16"> At illi attulerunt ei. Et ait illis: Cujus est imago haec, et
          inscriptio? Dicunt ei: Caesaris.</ab>
        <ab xml:id="d1e1609" n="17"> Respondens autem Jesus dixit illis: Reddite igitur quae sunt
          Caesaris, Caesari: et quae sunt Dei, Deo. Et mirabantur super eo.
        </ab>
        <ab xml:id="d1e1614" n="18"> Et venerunt ad eum sadducaei, qui dicunt resurrectionem non
          esse: et interrogabant eum, dicentes : </ab>
        <ab xml:id="d1e1617" n="19"> Magister, Moyses nobis scripsit, ut si cujus frater mortuus
          fuerit, et dimiserit uxorem, et filios non reliquerit, accipiat frater ejus uxorem ipsius,
          et resuscitet semen fratri suo.</ab>
        <ab xml:id="d1e1620" n="20"> Septem ergo fratres erant: et primus accepit uxorem, et
          mortuus est non relicto semine.</ab>
        <ab xml:id="d1e1623" n="21"> Et secundus accepit eam, et mortuus est: et nec iste reliquit
          semen. Et tertius similiter.</ab>
        <ab xml:id="d1e1626" n="22"> Et acceperunt eam similiter septem: et non reliquerunt semen.
          Novissima omnium defuncta est et mulier.</ab>
        <ab xml:id="d1e1629" n="23"> In resurrectione ergo cum resurrexerint, cujus de his erit uxor
         ? septem enim habuerunt eam uxorem.</ab>
        <ab xml:id="d1e1633" n="24"> Et respondens Jesus, ait illis: Nonne ideo erratis, non
          scientes Scripturas, neque virtutem Dei ?</ab>
        <ab xml:id="d1e1636" n="25"> Cum enim a mortuis resurrexerint, neque nubent, neque nubentur,
          sed sunt sicut angeli in caelis.</ab>
        <ab xml:id="d1e1639" n="26"> De mortuis autem quod resurgant, non legistis in libro Moysi,
          super rubum, quomodo dixerit illi Deus, inquiens: Ego sum Deus Abraham, et Deus Isaac, et
          Deus Jacob ?</ab>
        <ab xml:id="d1e1642" n="27"> Non est Deus mortuorum, sed vivorum. Vos ergo multum
            erratis.
        </ab>
        <ab xml:id="d1e1646" n="28"> Et accessit unus de scribis, qui audierat illos conquirentes,
          et videns quoniam bene illis responderit, interrogavit eum quod esset primum omnium
          mandatum.</ab>
        <ab xml:id="d1e1649" n="29"> Jesus autem respondit ei: Quia primum omnium mandatum est : 
          Audi Israël, Dominus Deus tuus, Deus unus est : </ab>
        <ab xml:id="d1e1653" n="30"> et diliges Dominum Deum tuum ex toto corde tuo, et ex tota
          anima tua, et ex tota mente tua, et ex tota virtute tua. Hoc est primum mandatum.</ab>
        <ab xml:id="d1e1656" n="31"> Secundum autem simile est illi: Diliges proximum tuum tamquam
          teipsum. Majus horum aliud mandatum non est.</ab>
        <ab xml:id="d1e1659" n="32"> Et ait illi scriba: Bene, Magister, in veritate dixisti, quia
          unus est Deus, et non est alius praeter eum.</ab>
        <ab xml:id="d1e1662" n="33"> Et ut diligatur ex toto corde, et ex toto intellectu, et ex
          tota anima, et ex tota fortitudine, et diligere proximum tamquam seipsum, majus est
          omnibus holocautomatibus, et sacrificiis.</ab>
        <ab xml:id="d1e1665" n="34"> Jesus autem videns quod sapienter respondisset, dixit illi : 
          Non es longe a regno Dei. Et nemo jam audebat eum interrogare.
        </ab>
        <ab xml:id="d1e1669" n="35"> Et respondens Jesus dicebat, docens in templo: Quomodo dicunt
          scribae Christum filium esse David ?</ab>
        <ab xml:id="d1e1673" n="36"> Ipse enim David dicit in Spiritu Sancto: Dixit Dominus Domino
          meo: Sede a dextris meis, donec ponam inimicos tuos scabellum pedum tuorum.</ab>
        <ab xml:id="d1e1676" n="37"> Ipse ergo David dicit eum Dominum, et unde est filius ejus? Et
          multa turba eum libenter audivit.</ab>
        <ab xml:id="d1e1679" n="38"> Et dicebat eis in doctrina sua: Cavete a scribis, qui volunt
          in stolis ambulare, et salutari in foro,</ab>
        <ab xml:id="d1e1682" n="39"> et in primis cathedris sedere in synagogis, et primos
          discubitus in coenis : </ab>
        <ab xml:id="d1e1685" n="40"> qui devorant domos viduarum sub obtentu prolixae orationis: hi
          accipient prolixius judicium.
        </ab>
        <ab xml:id="d1e1689" n="41"> Et sedens Jesus contra gazophylacium, aspiciebat quomodo turba
          jactaret aes in gazophylacium, et multi divites jactabant multa.</ab>
        <ab xml:id="d1e1693" n="42"> Cum venisset autem vidua una pauper, misit duo minuta, quod est
          quadrans,</ab>
        <ab xml:id="d1e1696" n="43"> et convocans discipulos suos, ait illis: Amen dico vobis,
          quoniam vidua haec pauper plus omnibus misit, qui miserunt in gazophylacium.</ab>
        <ab xml:id="d1e1699" n="44"> Omnes enim ex eo, quod abundabat illis, miserunt: haec vero de
          penuria sua omnia quae habuit misit totum victum suum.</ab>
      </div>
      <div xml:id="d1e1703" type="chap" n="13">
        <ab xml:id="d1e1705" n="1">Et cum egrederetur de templo, ait illi unus ex discipulis suis : 
          Magister, aspice quales lapides, et quales structurae.</ab>
        <ab xml:id="d1e1708" n="2">Et respondens Jesus, ait illi: Vides has omnes magnas
          aedificationes? Non relinquetur lapis super lapidem, qui non destruatur.<pc
            ana="#pilcrow"/>
        </ab>
        <ab xml:id="d1e1712" n="3">Et cum sederet in monte Olivarum contra templum, interrogabant
          eum separatim Petrus, et Jacobus, et Joannes, et Andreas : </ab>
        <ab xml:id="d1e1715" n="4">Dic nobis, quando ista fient? et quod signum erit, quando haec
          omnia incipient consummari ?</ab>
        <ab xml:id="d1e1718" n="5">Et respondens Jesus coepit dicere illis: Videte ne quid vos
          seducat : </ab>
        <ab xml:id="d1e1722" n="6">multi enim venient in nomine meo, dicentes quia ego sum: et
          multos seducent.</ab>
        <ab xml:id="d1e1725" n="7">Cum audieritis autem bella, et opiniones bellorum, ne timueritis
         : oportet enim haec fieri: sed nondum finis.</ab>
        <ab xml:id="d1e1728" n="8">Exsurget enim gens contra gentem, et regnum super regnum, et
          erunt terraemotus per loca, et fames. Initium dolorum haec.
        </ab>
        <ab xml:id="d1e1732" n="9">Videte autem vosmetipsos. Tradent enim vos in consiliis, et in
          synagogis vapulabitis, et ante praesides et reges stabitis propter me, in testimonium
          illis.</ab>
        <ab xml:id="d1e1735" n="10"> Et in omnes gentes primum oportet praedicari Evangelium.</ab>
        <ab xml:id="d1e1738" n="11"> Et cum duxerint vos tradentes, nolite praecogitare quid
          loquamini: sed quod datum vobis fuerit in illa hora, id loquimini: non enim vos estis
          loquentes, sed Spiritus Sanctus.</ab>
        <ab xml:id="d1e1742" n="12"> Tradet autem frater fratrem in mortem, et pater filium: et
          consurgent filii in parentes, et morte afficient eos.</ab>
        <ab xml:id="d1e1745" n="13"> Et eritis odio omnibus propter nomen meum. Qui autem
          sustinuerit in finem, hic salvus erit.
        </ab>
        <ab xml:id="d1e1749" n="14"> Cum autem videritis abominationem desolationis stantem, ubi non
          debet, qui legit, intelligat: tunc qui in Judaea sunt, fugiant in montes : </ab>
        <ab xml:id="d1e1752" n="15"> et qui super tectum, ne descendat in domum, nec introëat ut
          tollat quid de domo sua : </ab>
        <ab xml:id="d1e1755" n="16"> et qui in agro erit, non revertatur retro tollere vestimentum
          suum.</ab>
        <ab xml:id="d1e1758" n="17"> Vae autem praegnantibus et nutrientibus in illis diebus.<pc
            ana="#pilcrow"/>
        </ab>
        <ab xml:id="d1e1763" n="18"> Orate vero ut hieme non fiant.</ab>
        <ab xml:id="d1e1766" n="19"> Erunt enim dies illi tribulationes tales quales non fuerunt ab
          initio creaturae, quam condidit Deus usque nunc, neque fient.</ab>
        <ab xml:id="d1e1769" n="20"> Et nisi breviasset Dominus dies, non fuisset salva omnis caro : 
          sed propter electos, quos elegit, breviavit dies.</ab>
        <ab xml:id="d1e1772" n="21"> Et tunc si quis vobis dixerit: Ecce hic est Christus, ecce
          illic, ne credideritis.</ab>
        <ab xml:id="d1e1775" n="22"> Exsurgent enim pseudochristi et pseudoprophetae, et dabunt
          signa et portenta ad seducendos, si fieri potest, etiam electos.</ab>
        <ab xml:id="d1e1778" n="23"> Vos ergo videte: ecce praedixi vobis omnia.<pc ana="#pilcrow"
          />
        </ab>
        <ab xml:id="d1e1783" n="24"> Sed in illis diebus, post tribulationem illam, sol
          contenebrabitur, et luna non dabit splendorem suum : </ab>
        <ab xml:id="d1e1786" n="25"> et stellae caeli erunt decidentes, et virtutes, quae in caelis
          sunt, movebuntur.</ab>
        <ab xml:id="d1e1789" n="26"> Et tunc videbunt Filium hominis venientem in nubibus cum
          virtute multa et gloria.</ab>
        <ab xml:id="d1e1792" n="27"> Et tunc mittet angelos suos, et congregabit electos suos a
          quatuor ventis, a summo terrae usque ad summum caeli.
        </ab>
        <ab xml:id="d1e1796" n="28"> A ficu autem discite parabolam. Cum jam ramus ejus tener
          fuerit, et nata fuerint folia, cognoscitis quia in proximo sit aestas : </ab>
        <ab xml:id="d1e1799" n="29"> sic et vos cum videritis haec fieri, scitote quod in proximo
          sit, in ostiis.</ab>
        <ab xml:id="d1e1803" n="30"> Amen dico vobis, quoniam non transibit generatio haec, donec
          omnia ista fiant.</ab>
        <ab xml:id="d1e1806" n="31"> Caelum et terra transibunt, verba autem mea non transibunt.<pc
            ana="#pilcrow"/>
        </ab>
        <ab xml:id="d1e1810" n="32"> De die autem illo vel hora nemo scit, neque angeli in caelo,
          neque Filius, nisi Pater.</ab>
        <ab xml:id="d1e1813" n="33"> Videte, vigilate, et orate: nescitis enim quando tempus
          sit.</ab>
        <ab xml:id="d1e1816" n="34"> Sicut homo qui peregre profectus reliquit domum suam, et dedit
          servis suis potestatem cujusque operis, et janitori praecepit ut vigilet,</ab>
        <ab xml:id="d1e1819" n="35"> vigilate ergo (nescitis enim quando dominus domus veniat : 
          sero, an media nocte, an galli cantu, an mane),</ab>
        <ab xml:id="d1e1823" n="36"> ne, cum venerit repente, inveniat vos dormientes.</ab>
        <ab xml:id="d1e1826" n="37"> Quod autem vobis dico, omnibus dico: Vigilate.</ab>
      </div>
      <div xml:id="d1e1830" type="chap" n="14">
        <ab xml:id="d1e1832" n="1">Erat autem Pascha et azyma post biduum: et quaerebant summi
          sacerdotes et scribae quomodo eum dolo tenerent, et occiderent.</ab>
        <ab xml:id="d1e1835" n="2">Dicebant autem: Non in die festo, ne forte tumultus fieret in
            populo.
        </ab>
        <ab xml:id="d1e1839" n="3">Et cum esset Bethaniae in domo Simonis leprosi, et recumberet,
          venit mulier habens alabastrum unguenti nardi spicati pretiosi: et fracto alabastro,
          effudit super caput ejus.</ab>
        <ab xml:id="d1e1842" n="4">Erant autem quidam indigne ferentes intra semetipsos, et
          dicentes: Ut quid perditio ista unguenti facta est ?</ab>
        <ab xml:id="d1e1845" n="5">poterat enim unguentum istud venundari plus quam trecentis
          denariis, et dari pauperibus. Et fremebant in eam.</ab>
        <ab xml:id="d1e1849" n="6">Jesus autem dixit: Sinite eam, quid illi molesti estis? Bonum
          opus operata est in me : </ab>
        <ab xml:id="d1e1852" n="7">semper enim pauperes habetis vobiscum: et cum volueritis,
          potestis illis benefacere: me autem non semper habetis.</ab>
        <ab xml:id="d1e1855" n="8">Quod habuit haec, fecit: praevenit ungere corpus meum in
          sepulturam.</ab>
        <ab xml:id="d1e1858" n="9">Amen dico vobis: Ubicumque praedicatum fuerit Evangelium istud
          in universo mundo, et quod fecit haec, narrabitur in memoriam ejus.
        </ab>
        <ab xml:id="d1e1862" n="10"> Et Judas Iscariotes, unus de duodecim, abiit ad summos
          sacerdotes, ut proderet eum illis.</ab>
        <ab xml:id="d1e1865" n="11"> Qui audientes gavisi sunt: et promiserunt ei pecuniam se
          daturos. Et quaerebat quomodo illum opportune traderet.
        </ab>
        <ab xml:id="d1e1870" n="12"> Et primo die azymorum quando Pascha immolabant, dicunt ei
          discipuli: Quo vis eamus, et paremus tibi ut manduces Pascha ?</ab>
        <ab xml:id="d1e1873" n="13"> Et mittit duos ex discipulis suis, et dicit eis: Ite in
          civitatem, et occurret vobis homo lagenam aquae bajulans: sequimini eum,</ab>
        <ab xml:id="d1e1876" n="14"> et quocumque introierit, dicite domino domus, quia magister
          dicit: Ubi est refectio mea, ubi Pascha cum discipulis meis manducem ?</ab>
        <ab xml:id="d1e1879" n="15"> Et ipse vobis demonstrabit coenaculum grande, stratum: et
          illic parate nobis.</ab>
        <ab xml:id="d1e1882" n="16"> Et abierunt discipuli ejus, et venerunt in civitatem: et
          invenerunt sicut dixerat illis, et paraverunt Pascha.</ab>
        <ab xml:id="d1e1885" n="17"> Vespere autem facto, venit cum duodecim.</ab>
        <ab xml:id="d1e1889" n="18"> Et discumbentibus eis, et manducantibus, ait Jesus: Amen dico
          vobis, quia unus ex vobis tradet me, qui manducat mecum.</ab>
        <ab xml:id="d1e1892" n="19"> At illi coeperunt contristari, et dicere ei singulatim : 
          Numquid ego ?</ab>
        <ab xml:id="d1e1895" n="20"> Qui ait illis: Unus ex duodecim, qui intingit mecum manum in
          catino.</ab>
        <ab xml:id="d1e1898" n="21"> Et Filius quidem hominis vadit sicut scriptum est de eo: vae
          autem homini illi per quem Filius hominis tradetur! bonum erat ei, si non esset natus
          homo ille.
        </ab>
        <ab xml:id="d1e1902" n="22"> Et manducantibus illis, accepit Jesus panem: et benedicens
          fregit, et dedit eis, et ait: Sumite, hoc est corpus meum.</ab>
        <ab xml:id="d1e1905" n="23"> Et accepto calice, gratias agens dedit eis: et biberunt ex
          illo omnes.</ab>
        <ab xml:id="d1e1909" n="24"> Et ait illis: Hic est sanguis meus novi testamenti, qui pro
          multis effundetur.</ab>
        <ab xml:id="d1e1912" n="25"> Amen dico vobis, quia jam non bibam de hoc genimine vitis usque
          in diem illum, cum illud bibam novum in regno Dei.
        </ab>
        <ab xml:id="d1e1916" n="26"> Et hymno dicto exierunt in montem Olivarum.</ab>
        <ab xml:id="d1e1919" n="27"> Et ait eis Jesus: Omnes scandalizabimini in me in nocte ista : 
          quia scriptum est: Percutiam pastorem, et dispergentur oves.</ab>
        <ab xml:id="d1e1922" n="28"> Sed postquam resurrexero, praecedam vos in Galilaeam.</ab>
        <ab xml:id="d1e1925" n="29"> Petrus autem ait illi: Et si omnes scandalizati fuerint in te,
          sed non ego.</ab>
        <ab xml:id="d1e1929" n="30"> Et ait illi Jesus: Amen dico tibi, quia tu hodie in nocte hac,
          priusquam gallus vocem bis dederit, ter me es negaturus.</ab>
        <ab xml:id="d1e1932" n="31"> At ille amplius loquebatur: Et si oportuerit me simul commori
          tibi, non te negabo. Similiter autem et omnes dicebant.
        </ab>
        <ab xml:id="d1e1936" n="32"> Et veniunt in praedium, cui nomen Gethsemani. Et ait discipulis
          suis: Sedete hic donec orem.</ab>
        <ab xml:id="d1e1939" n="33"> Et assumit Petrum, et Jacobum, et Joannem secum: et coepit
          pavere et taedere.</ab>
        <ab xml:id="d1e1942" n="34"> Et ait illis: Tristis est anima mea usque ad mortem : 
          sustinete hic, et vigilate.</ab>
        <ab xml:id="d1e1945" n="35"> Et cum processisset paululum, procidit super terram, et orabat
          ut, si fieri posset, transiret ab eo hora.</ab>
        <ab xml:id="d1e1949" n="36"> Et dixit: Abba pater, omnia tibi possibilia sunt: transfer
          calicem hunc a me: sed non quod ego volo, sed quod tu.</ab>
        <ab xml:id="d1e1952" n="37"> Et venit, et invenit eos dormientes. Et ait Petro: Simon,
          dormis? non potuisti una hora vigilare ?</ab>
        <ab xml:id="d1e1955" n="38"> vigilate et orate, ut non intretis in tentationem. Spiritus
          quidem promptus est, caro vero infirma.</ab>
        <ab xml:id="d1e1958" n="39"> Et iterum abiens oravit, eumdem sermonem dicens.</ab>
        <ab xml:id="d1e1961" n="40"> Et reversus, denuo invenit eos dormientes (erant enim oculi
          eorum gravati), et ignorabant quid responderent ei.</ab>
        <ab xml:id="d1e1964" n="41"> Et venit tertio, et ait illis: Dormite jam, et requiescite.
          Sufficit: venit hora: ecce Filius hominis tradetur in manus peccatorum.</ab>
        <ab xml:id="d1e1968" n="42"> Surgite, eamus: ecce qui me tradet, prope est.<pc
            ana="#pilcrow"/>
        </ab>
        <ab xml:id="d1e1972" n="43"> Et, adhuc eo loquente, venit Judas Iscariotes unus de duodecim,
          et cum eo turba multa cum gladiis et lignis, a summis sacerdotibus, et scribis, et
          senioribus.</ab>
        <ab xml:id="d1e1975" n="44"> Dederat autem traditor ejus signum eis, dicens: Quemcumque
          osculatus fuero, ipse est, tenete eum, et ducite caute.</ab>
        <ab xml:id="d1e1978" n="45"> Et cum venisset, statim accedens ad eum, ait: Ave Rabbi: et
          osculatus est eum.</ab>
        <ab xml:id="d1e1981" n="46"> At illi manus injecerunt in eum, et tenuerunt eum.</ab>
        <ab xml:id="d1e1984" n="47"> Unus autem quidam de circumstantibus educens gladium, percussit
          servum summi sacerdotis, et amputavit illi auriculam.</ab>
        <ab xml:id="d1e1988" n="48"> Et respondens Jesus, ait illis: Tamquam ad latronem existis
          cum gladiis et lignis comprehendere me ?</ab>
        <ab xml:id="d1e1991" n="49"> quotidie eram apud vos in templo docens, et non me tenuistis.
          Sed ut impleantur Scripturae.</ab>
        <ab xml:id="d1e1994" n="50"> Tunc discipuli ejus relinquentes eum, omnes fugerunt.</ab>
        <ab xml:id="d1e1997" n="51"> Adolescens autem quidam sequebatur eum amictus sindone super
          nudo: et tenuerunt eum.</ab>
        <ab xml:id="d1e2000" n="52"> At ille rejecta sindone, nudus profugit ab eis.<pc
            ana="#pilcrow"/>
        </ab>
        <ab xml:id="d1e2004" n="53"> Et adduxerunt Jesum ad summum sacerdotem: et convenerunt omnes
          sacerdotes, et scribae, et seniores.</ab>
        <ab xml:id="d1e2008" n="54"> Petrus autem a longe secutus est eum usque intro in atrium
          summi sacerdotis: et sedebat cum ministris ad ignem, et calefaciebat se.</ab>
        <ab xml:id="d1e2011" n="55"> Summi vero sacerdotes et omne concilium quaerebant adversus
          Jesum testimonium ut eum morti traderent: nec inveniebant.</ab>
        <ab xml:id="d1e2014" n="56"> Multi enim testimonium falsum dicebant adversus eum: et
          convenientia testimonia non erant.</ab>
        <ab xml:id="d1e2017" n="57"> Et quidam surgentes, falsum testimonium ferebant adversus eum,
          dicentes : </ab>
        <ab xml:id="d1e2020" n="58"> Quoniam nos audivimus eum dicentem: Ego dissolvam templum hoc
          manu factum, et per triduum aliud non manu factum aedificabo.</ab>
        <ab xml:id="d1e2023" n="59"> Et non erat conveniens testimonium illorum.</ab>
        <ab xml:id="d1e2027" n="60"> Et exsurgens summus sacerdos in medium, interrogavit Jesum,
          dicens: Non respondes quidquam ad ea quae tibi objiciuntur ab his ?</ab>
        <ab xml:id="d1e2030" n="61"> Ille autem tacebat, et nihil respondit. Rursum summus sacerdos
          interrogabat eum, et dixit ei: Tu es Christus Filius Dei benedicti ?</ab>
        <ab xml:id="d1e2033" n="62"> Jesus autem dixit illi: Ego sum: et videbitis Filium hominis
          sedentem a dextris virtutis Dei, et venientem cum nubibus caeli.</ab>
        <ab xml:id="d1e2036" n="63"> Summus autem sacerdos scindens vestimenta sua, ait: Quid adhuc
          desideramus testes ?</ab>
        <ab xml:id="d1e2039" n="64"> Audistis blasphemiam: quid vobis videtur? Qui omnes
          condemnaverunt eum esse reum mortis.</ab>
        <ab xml:id="d1e2042" n="65"> Et coeperunt quidam conspuere eum, et velare faciem ejus, et
          colaphis eum caedere, et dicere ei: Prophetiza: et ministri alapis eum caedebant.<pc
            ana="#pilcrow"/>
        </ab>
        <ab xml:id="d1e2047" n="66"> Et cum esset Petrus in atrio deorsum, venit una ex ancillis
          summi sacerdotis : </ab>
        <ab xml:id="d1e2050" n="67"> et cum vidisset Petrum calefacientem se, aspiciens illum, ait : 
          Et tu cum Jesu Nazareno eras.</ab>
        <ab xml:id="d1e2053" n="68"> At ille negavit, dicens: Neque scio, neque novi quid dicas. Et
          exiit foras ante atrium, et gallus cantavit.</ab>
        <ab xml:id="d1e2056" n="69"> Rursus autem cum vidisset illum ancilla, coepit dicere
          circumstantibus: Quia hic ex illis est.</ab>
        <ab xml:id="d1e2059" n="70"> At ille iterum negavit. Et post pusillum rursus qui astabant,
          dicebant Petro: Vere ex illis es: nam et Galilaeus es.</ab>
        <ab xml:id="d1e2062" n="71"> Ille autem coepit anathematizare et jurare: Quia nescio
          hominem istum, quem dicitis.</ab>
        <ab xml:id="d1e2066" n="72"> Et statim gallus iterum cantavit. Et recordatus est Petrus
          verbi quod dixerat ei Jesus: Priusquam gallus cantet bis, ter me negabis. Et coepit
          flere.</ab>
      </div>
      <div xml:id="d1e2070" type="chap" n="15">
        <ab xml:id="d1e2072" n="1">Et confestim mane consilium facientes summi sacerdotes cum
          senioribus, et scribis, et universo concilio, vincientes Jesum, duxerunt, et tradiderunt
          Pilato.</ab>
        <ab xml:id="d1e2075" n="2">Et interrogavit eum Pilatus: Tu es rex Judaeorum? At ille
          respondens, ait illi: Tu dicis.</ab>
        <ab xml:id="d1e2078" n="3">Et accusabant eum summi sacerdotes in multis.</ab>
        <ab xml:id="d1e2081" n="4">Pilatus autem rursum interrogavit eum, dicens: Non respondes
          quidquam? vide in quantis te accusant.</ab>
        <ab xml:id="d1e2084" n="5">Jesus autem amplius nihil respondit, ita ut miraretur
          Pilatus.</ab>
        <ab xml:id="d1e2088" n="6">Per diem autem festum solebat dimittere illis unum ex vinctis,
          quemcumque petissent.</ab>
        <ab xml:id="d1e2091" n="7">Erat autem qui dicebatur Barrabas, qui cum seditiosis erat
          vinctus, qui in seditione fecerat homicidium.</ab>
        <ab xml:id="d1e2094" n="8">Et cum ascendisset turba, coepit rogare, sicut semper faciebat
          illis.</ab>
        <ab xml:id="d1e2097" n="9">Pilatus autem respondit eis, et dixit: Vultis dimittam vobis
          regem Judaeorum ?</ab>
        <ab xml:id="d1e2100" n="10"> Sciebat enim quod per invidiam tradidissent eum summi
          sacerdotes.</ab>
        <ab xml:id="d1e2103" n="11"> Pontifices autem concitaverunt turbam, ut magis Barabbam
          dimitteret eis.</ab>
        <ab xml:id="d1e2107" n="12"> Pilatus autem iterum respondens, ait illis: Quid ergo vultis
          faciam regi Judaeorum ?</ab>
        <ab xml:id="d1e2110" n="13"> At illi iterum clamaverunt: Crucifige eum.</ab>
        <ab xml:id="d1e2113" n="14"> Pilatus vero dicebat illis: Quid enim mali fecit? At illi
          magis clamabant: Crucifige eum.</ab>
        <ab xml:id="d1e2116" n="15"> Pilatus autem volens populo satisfacere, dimisit illis
          Barabbam, et tradidit Jesum flagellis caesum, ut crucifigeretur.
        </ab>
        <ab xml:id="d1e2120" n="16"> Milites autem duxerunt eum in atrium praetorii, et convocant
          totam cohortem,</ab>
        <ab xml:id="d1e2123" n="17"> et induunt eum purpura, et imponunt ei plectentes spineam
          coronam.</ab>
        <ab xml:id="d1e2127" n="18"> Et coeperunt salutare eum: Ave rex Judaeorum.</ab>
        <ab xml:id="d1e2130" n="19"> Et percutiebant caput ejus arundine: et conspuebant eum, et
          ponentes genua, adorabant eum.</ab>
        <ab xml:id="d1e2133" n="20"> Et postquam illuserunt ei, exuerunt illum purpura, et induerunt
          eum vestimentis suis: et educunt illum ut crucifigerent eum.
        </ab>
        <ab xml:id="d1e2137" n="21"> Et angariaverunt praetereuntem quempiam, Simonem Cyrenaeum
          venientem de villa, patrem Alexandri et Rufi, ut tolleret crucem ejus.</ab>
        <ab xml:id="d1e2140" n="22"> Et perducunt illum in Golgotha locum: quod est interpretatum
          Calvariae locus.</ab>
        <ab xml:id="d1e2143" n="23"> Et dabant ei bibere myrrhatum vinum: et non accepit.</ab>
        <ab xml:id="d1e2147" n="24"> Et crucifigentes eum, diviserunt vestimenta ejus, mittentes
          sortem super eis, quis quid tolleret.</ab>
        <ab xml:id="d1e2150" n="25"> Erat autem hora tertia: et crucifixerunt eum.</ab>
        <ab xml:id="d1e2153" n="26"> Et erat titulus causae ejus inscriptus: Rex Judaeorum.</ab>
        <ab xml:id="d1e2156" n="27"> Et cum eo crucifigunt duos latrones: unum a dextris, et alium
          a sinistris ejus.</ab>
        <ab xml:id="d1e2159" n="28"> Et impleta est Scriptura, quae dicit: Et cum iniquis reputatus
          est.</ab>
        <ab xml:id="d1e2162" n="29"> Et praetereuntes blasphemabant eum, moventes capita sua, et
          dicentes: Vah! qui destruis templum Dei, et in tribus diebus reaedificas,</ab>
        <ab xml:id="d1e2166" n="30"> salvum fac temetipsum descendens de cruce.</ab>
        <ab xml:id="d1e2169" n="31"> Similiter et summi sacerdotes illudentes, ad alterutrum cum
          scribis dicebant: Alios salvos fecit ; seipsum non potest salvum facere.</ab>
        <ab xml:id="d1e2172" n="32"> Christus rex Israël descendat nunc de cruce, ut videamus, et
          credamus. Et qui cum eo crucifixi erant, convitiabantur ei.
        </ab>
        <ab xml:id="d1e2176" n="33"> Et facta hora sexta, tenebrae factae sunt per totam terram
          usque in horam nonam.</ab>
        <ab xml:id="d1e2179" n="34"> Et hora nona exclamavit Jesus voce magna, dicens: Eloi, eloi,
          lamma sabacthani? quod est interpretatum: Deus meus, Deus meus, ut quid dereliquisti me
          ?</ab>
        <ab xml:id="d1e2182" n="35"> Et quidam de circumstantibus audientes, dicebant: Ecce Eliam
          vocat.</ab>
        <ab xml:id="d1e2186" n="36"> Currens autem unus, et implens spongiam aceto, circumponensque
          calamo, potum dabat ei, dicens: Sinite, videamus si veniat Elias ad deponendum eum.</ab>
        <ab xml:id="d1e2189" n="37"> Jesus autem emissa voce magna expiravit.
        </ab>
        <ab xml:id="d1e2193" n="38"> Et velum templi scissum est in duo, a summo usque deorsum.</ab>
        <ab xml:id="d1e2196" n="39"> Videns autem centurio, qui ex adverso stabat, quia sic clamans
          expirasset, ait: Vere hic homo Filius Dei erat.
        </ab>
        <ab xml:id="d1e2200" n="40"> Erant autem et mulieres de longe aspicientes: inter quas erat
          Maria Magdalene, et Maria Jacobi minoris, et Joseph mater, et Salome : </ab>
        <ab xml:id="d1e2203" n="41"> et cum esset in Galilaea, sequebantur eum, et ministrabant ei,
          et aliae multae, quae simul cum eo ascenderant Jerosolymam.</ab>
        <ab xml:id="d1e2207" n="42"> Et cum jam sero esset factum (quia erat parasceve, quod est
          ante sabbatum),</ab>
        <ab xml:id="d1e2210" n="43"> venit Joseph ab Arimathaea nobilis decurio, qui et ipse erat
          exspectans regnum Dei, et audacter introivit ad Pilatum, et petiit corpus Jesu.</ab>
        <ab xml:id="d1e2213" n="44"> Pilatus autem mirabatur si jam obiisset. Et accersito
          centurione, interrogavit eum si jam mortuus esset.</ab>
        <ab xml:id="d1e2216" n="45"> Et cum cognovisset a centurione, donavit corpus Joseph.</ab>
        <ab xml:id="d1e2219" n="46"> Joseph autem mercatus sindonem, et deponens eum involvit
          sindone, et posuit eum in monumento quod erat excisum de petra, et advolvit lapidem ad
          ostium monumenti.</ab>
        <ab xml:id="d1e2222" n="47"> Maria autem Magdalene et Maria Joseph aspiciebant ubi
          poneretur.</ab>
      </div>
      <div xml:id="d1e2226" type="chap" n="16">
        <ab xml:id="d1e2228" n="1">Et cum transisset sabbatum, Maria Magdalene, et Maria Jacobi, et
          Salome emerunt aromata ut venientes ungerent Jesum.</ab>
        <ab xml:id="d1e2231" n="2">Et valde mane una sabbatorum, veniunt ad monumentum, orto jam
          sole.</ab>
        <ab xml:id="d1e2234" n="3">Et dicebant ad invicem: Quis revolvet nobis lapidem ab ostio
          monumenti ?</ab>
        <ab xml:id="d1e2237" n="4">Et respicientes viderunt revolutum lapidem. Erat quippe magnus
          valde.</ab>
        <ab xml:id="d1e2240" n="5">Et introëuntes in monumentum viderunt juvenem sedentem in
          dextris, coopertum stola candida, et obstupuerunt.</ab>
        <ab xml:id="d1e2244" n="6">Qui dicit illis: Nolite expavescere: Jesum quaeritis
          Nazarenum, crucifixum: surrexit, non est hic, ecce locus ubi posuerunt eum.</ab>
        <ab xml:id="d1e2247" n="7">Sed ite, dicite discipulis ejus, et Petro, quia praecedit vos in
          Galilaeam: ibi eum videbitis, sicut dixit vobis.</ab>
        <ab xml:id="d1e2250" n="8">At illae exeuntes, fugerunt de monumento: invaserat enim eas
          tremor et pavor: et nemini quidquam dixerunt: timebant enim.
        </ab>
        <ab xml:id="d1e2254" n="9">Surgens autem mane prima sabbati, apparuit primo Mariae
          Magdalene, de qua ejecerat septem daemonia.</ab>
        <ab xml:id="d1e2257" n="10"> Illa vadens nuntiavit his, qui cum eo fuerant, lugentibus et
          flentibus.</ab>
        <ab xml:id="d1e2260" n="11"> Et illi audientes quia viveret, et visus esset ab ea, non
            crediderunt.
        </ab>
        <ab xml:id="d1e2265" n="12"> Post haec autem duobus ex his ambulantibus ostensus est in alia
          effigie, euntibus in villam : </ab>
        <ab xml:id="d1e2268" n="13"> et illi euntes nuntiaverunt ceteris: nec illis
          crediderunt.</ab>
        <ab xml:id="d1e2271" n="14"> Novissime recumbentibus illis undecim apparuit: et exprobravit
          incredulitatem eorum et duritiam cordis: quia iis, qui viderant eum resurrexisse, non
          crediderunt.</ab>
        <ab xml:id="d1e2274" n="15"> Et dixit eis: Euntes in mundum universum praedicate Evangelium
          omni creaturae.</ab>
        <ab xml:id="d1e2277" n="16"> Qui crediderit, et baptizatus fuerit, salvus erit: qui vero
          non crediderit, condemnabitur.</ab>
        <ab xml:id="d1e2280" n="17"> Signa autem eos qui crediderint, haec sequentur: in nomine meo
          daemonia ejicient: linguis loquentur novis : </ab>
        <ab xml:id="d1e2284" n="18"> serpentes tollent: et si mortiferum quid biberint, non eis
          nocebit: super aegros manus imponent, et bene habebunt.
        </ab>
        <ab xml:id="d1e2288" n="19"> Et Dominus quidem Jesus postquam locutus est eis, assumptus est
          in caelum, et sedet a dextris Dei.</ab>
        <ab xml:id="d1e2291" n="20"> Illi autem profecti praedicaverunt ubique, Domino cooperante,
          et sermonem confirmante, sequentibus signis.</ab>
      </div>


    </body>
  </text>
</TEI>
