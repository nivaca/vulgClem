<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Apocalypsis</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Apocalypsis Jesu Christi, quam dedit illi Deus palam facere servis
          suis, quae oportet fieri cito: et significavit, mittens per angelum suum servo suo
          Joanni,</ab>
        <ab xml:id="d1e36" n="2">qui testimonium perhibuit verbo Dei, et testimonium Jesu Christi,
          quaecumque vidit.</ab>
        <ab xml:id="d1e39" n="3">Beatus qui legit, et audit verba prophetiae hujus, et servat ea,
          quae in ea scripta sunt: tempus enim prope est.
        </ab>
        <ab xml:id="d1e43" n="4">Joannes septem ecclesiis, quae sunt in Asia. Gratia vobis, et pax
          ab eo, qui est, et qui erat, et qui venturus est: et a septem spiritibus qui in conspectu
          throni ejus sunt : </ab>
        <ab xml:id="d1e46" n="5">et a Jesu Christo, qui est testis fidelis, primogenitus mortuorum,
          et princeps regum terrae, qui dilexit nos, et lavit nos a peccatis nostris in sanguine
          suo,</ab>
        <ab xml:id="d1e50" n="6">et fecit nos regnum, et sacerdotes Deo et Patri suo: ipsi gloria
          et imperium in saecula saeculorum. Amen.</ab>
        <ab xml:id="d1e53" n="7">Ecce venit cum nubibus, et videbit eum omnis oculus, et qui eum
          pupugerunt. Et plangent se super eum omnes tribus terrae. Etiam: amen.</ab>
        <ab xml:id="d1e56" n="8">Ego sum alpha et omega, principium et finis, dicit Dominus Deus : 
          qui est, et qui erat, et qui venturus est, omnipotens.
        </ab>
        <ab xml:id="d1e60" n="9">Ego Joannes frater vester, et particeps in tribulatione, et regno,
          et patientia in Christo Jesu: fui in insula, quae appellatur Patmos, propter verbum Dei,
          et testimonium Jesu : </ab>
        <ab xml:id="d1e63" n="10"> fui in spiritu in Dominica die, et audivi post me vocem magnam
          tamquam tubae,</ab>
        <ab xml:id="d1e66" n="11"> dicentis: Quod vides, scribe in libro: et mitte septem
          ecclesiis, quae sunt in Asia, Epheso, et Smyrnae, et Pergamo, et Thyatirae, et Sardis, et
          Philadelphiae, et Laodiciae.</ab>
        <ab xml:id="d1e70" n="12"> Et conversus sum ut viderem vocem, quae loquebatur mecum: et
          conversus vidi septem candelabra aurea : </ab>
        <ab xml:id="d1e73" n="13"> et in medio septem candelabrorum aureorum, similem Filio hominis
          vestitum podere, et praecinctum ad mamillas zona aurea : </ab>
        <ab xml:id="d1e76" n="14"> caput autem ejus, et capilli erant candidi tamquam lana alba, et
          tamquam nix, et oculi ejus tamquam flamma ignis : </ab>
        <ab xml:id="d1e79" n="15"> et pedes ejus similes auricalco, sicut in camino ardenti, et vox
          illius tamquam vox aquarum multarum : </ab>
        <ab xml:id="d1e82" n="16"> et habebat in dextera sua stellas septem: et de ore ejus gladius
          utraque parte acutus exibat: et facies ejus sicut sol lucet in virtute sua.</ab>
        <ab xml:id="d1e85" n="17"> Et cum vidissem eum, cecidi ad pedes ejus tamquam mortuus. Et
          posuit dexteram suam super me, dicens: Noli timere: ego sum primus, et novissimus,</ab>
        <ab xml:id="d1e89" n="18"> et vivus, et fui mortuus, et ecce sum vivens in saecula
          saeculorum: et habeo claves mortis, et inferni.</ab>
        <ab xml:id="d1e92" n="19"> Scribe ergo quae vidisti, et quae sunt, et quae oportet fieri
          post haec.</ab>
        <ab xml:id="d1e95" n="20"> Sacramentum septem stellarum, quas vidisti in dextera mea, et
          septem candelabra aurea: septem stellae, angeli sunt septem ecclesiarum: et candelabra
          septem, septem ecclesiae sunt.</ab>
      </div>
      <div xml:id="d1e99" type="chap" n="2">
        <ab xml:id="d1e101" n="1">Angelo Ephesi ecclesiae scribe: Haec dicit, qui tenet septem
          stellas in dextera sua, qui ambulat in medio septem candelabrorum aureorum : </ab>
        <ab xml:id="d1e104" n="2">Scio opera tua, et laborem, et patientiam tuam, et quia non potes
          sustinere malos: et tentasti eos, qui se dicunt apostolos esse, et non sunt: et
          invenisti eos mendaces : </ab>
        <ab xml:id="d1e107" n="3">et patientiam habes, et sustinuisti propter nomen meum, et non
          defecisti.</ab>
        <ab xml:id="d1e110" n="4">Sed habeo adversum te, quod caritatem tuam primam
          reliquisti.</ab>
        <ab xml:id="d1e113" n="5">Memor esto itaque unde excideris: et age poenitentiam, et prima
          opera fac: sin autem, venio tibi, et movebo candelabrum tuum de loco suo, nisi
          poenitentiam egeris.</ab>
        <ab xml:id="d1e117" n="6">Sed hoc habes, quia odisti facta Nicolaitarum, quae et ego
          odi.</ab>
        <ab xml:id="d1e120" n="7">Qui habet aurem, audiat quid Spiritus dicat ecclesiis: Vincenti
          dabo edere de ligno vitae, quod est in paradiso Dei mei.
        </ab>
        <ab xml:id="d1e124" n="8">Et angelo Smyrnae ecclesiae scribe: Haec dicit primus, et
          novissimus, qui fuit mortuus, et vivit : </ab>
        <ab xml:id="d1e127" n="9">Scio tribulationem tuam, et paupertatem tuam, sed dives es: et
          blasphemaris ab his, qui se dicunt Judaeos esse, et non sunt, sed sunt synagoga
          Satanae.</ab>
        <ab xml:id="d1e130" n="10"> Nihil horum timeas quae passurus es. Ecce missurus est diabolus
          aliquos ex vobis in carcerem ut tentemini: et habebitis tribulationem diebus decem. Esto
          fidelis usque ad mortem, et dabo tibi coronam vitae.</ab>
        <ab xml:id="d1e133" n="11"> Qui habet aurem, audiat quid Spiritus dicat ecclesiis: Qui
          vicerit, non laedetur a morte secunda.
        </ab>
        <ab xml:id="d1e138" n="12"> Et angelo Pergami ecclesiae scribe: Haec dicit qui habet
          rhomphaeam utraque parte acutam : </ab>
        <ab xml:id="d1e141" n="13"> Scio ubi habitas, ubi sedes est Satanae: et tenes nomen meum,
          et non negasti fidem meam. Et in diebus illis Antipas testis meus fidelis, qui occisus est
          apud vos ubi Satanas habitat.</ab>
        <ab xml:id="d1e144" n="14"> Sed habeo adversus te pauca: quia habes illic tenentes
          doctrinam Balaam, qui docebat Balac mittere scandalum coram filiis IsraÃ«l, edere, et
          fornicari : </ab>
        <ab xml:id="d1e147" n="15"> ita habes et tu tenentes doctrinam Nicolaitarum.</ab>
        <ab xml:id="d1e150" n="16"> Similiter poenitentiam age: si quominus veniam tibi cito, et
          pugnabo cum illis in gladio oris mei.</ab>
        <ab xml:id="d1e153" n="17"> Qui habet aurem, audiat quid Spiritus dicat ecclesiis: Vincenti
          dabo manna absconditum, et dabo illi calculum candidum: et in calculo nomen novum
          scriptum, quod nemo scit, nisi qui accipit.
        </ab>
        <ab xml:id="d1e158" n="18"> Et angelo Thyatirae ecclesiae scribe: Haec dicit Filius Dei,
          qui habet oculos tamquam flammam ignis, et pedes ejus similes auricalco : </ab>
        <ab xml:id="d1e161" n="19"> Novi opera tua, et fidem, et caritatem tuam, et ministerium, et
          patientiam tuam, et opera tua novissima plura prioribus.</ab>
        <ab xml:id="d1e164" n="20"> Sed habeo adversus te pauca: quia permittis mulierem Jezabel,
          quae se dicit propheten, docere, et seducere servos meos, fornicari, et manducare de
          idolothytis.</ab>
        <ab xml:id="d1e167" n="21"> Et dedi illi tempus ut poenitentiam ageret: et non vult
          poenitere a fornicatione sua.</ab>
        <ab xml:id="d1e170" n="22"> Ecce mittam eam in lectum: et qui moechantur cum ea, in
          tribulatione maxima erunt, nisi poenitentiam ab operibus suis egerint.</ab>
        <ab xml:id="d1e173" n="23"> Et filios ejus interficiam in morte, et scient omnes ecclesiae,
          quia ego sum scrutans renes, et corda: et dabo unicuique vestrum secundum opera sua.
          Vobis autem dico,</ab>
        <ab xml:id="d1e177" n="24"> et ceteris qui Thyatirae estis: quicumque non habent doctrinam
          hanc, et qui non cognoverunt altitudines Satanae, quemadmodum dicunt, non mittam super vos
          aliud pondus : </ab>
        <ab xml:id="d1e180" n="25"> tamen id quod habetis, tenete donec veniam.</ab>
        <ab xml:id="d1e183" n="26"> Et qui vicerit, et custodierit usque in finem opera mea, dabo
          illi potestatem super gentes,</ab>
        <ab xml:id="d1e186" n="27"> et reget eas in virga ferrea, et tamquam vas figuli
          confringentur,</ab>
        <ab xml:id="d1e189" n="28"> sicut et ego accepi a Patre meo: et dabo illi stellam
          matutinam.</ab>
        <ab xml:id="d1e192" n="29"> Qui habet aurem, audiat quid Spiritus dicat ecclesiis.</ab>
      </div>
      <div xml:id="d1e196" type="chap" n="3">
        <ab xml:id="d1e198" n="1">Et angelo ecclesiae Sardis scribe: Haec dicit qui habet septem
          spiritus Dei, et septem stellas: Scio opera tua, quia nomen habes quod vivas, et mortuus
          es.</ab>
        <ab xml:id="d1e201" n="2">Esto vigilans, et confirma cetera, quae moritura erant. Non enim
          invenio opera tua plena coram Deo meo.</ab>
        <ab xml:id="d1e204" n="3">In mente ergo habe qualiter acceperis, et audieris, et serva, et
          poenitentiam age. Si ergo non vigilaveris, veniam ad te tamquam fur et nescies qua hora
          veniam ad te.</ab>
        <ab xml:id="d1e207" n="4">Sed habes pauca nomina in Sardis qui non inquinaverunt vestimenta
          sua: et ambulabunt mecum in albis, quia digni sunt.</ab>
        <ab xml:id="d1e210" n="5">Qui vicerit, sic vestietur vestimentis albis, et non delebo nomen
          ejus de libro vitae, et confitebor nomen ejus coram Patre meo, et coram angelis ejus.</ab>
        <ab xml:id="d1e214" n="6">Qui habet aurem, audiat quid Spiritus dicat ecclesiis.<pc
            ana="#pilcrow"/>
        </ab>
        <ab xml:id="d1e218" n="7">Et angelo Philadelphiae ecclesiae scribe: Haec dicit Sanctus et
          Verus, qui habet clavem David: qui aperit, et nemo claudit: claudit, et nemo aperit
          : </ab>
        <ab xml:id="d1e221" n="8">Scio opera tua. Ecce dedi coram te ostium apertum, quod nemo
          potest claudere: quia modicam habes virtutem, et servasti verbum meum, et non negasti
          nomen meum.</ab>
        <ab xml:id="d1e224" n="9">Ecce dabo de synagoga Satanae, qui dicunt se Judaeos esse, et non
          sunt, sed mentiuntur: ecce faciam illos ut veniant, et adorent ante pedes tuos: et
          scient quia ego dilexi te,</ab>
        <ab xml:id="d1e227" n="10"> quoniam servasti verbum patientiae meae, et ego servabo te ab
          hora tentationis, quae ventura est in orbem universum tentare habitantes in terra.</ab>
        <ab xml:id="d1e230" n="11"> Ecce venio cito: tene quod habes, ut nemo accipiat coronam
          tuam.</ab>
        <ab xml:id="d1e234" n="12"> Qui vicerit, faciam illum columnam in templo Dei mei, et foras
          non egredietur amplius: et scribam super eum nomen Dei mei, et nomen civitatis Dei mei
          novae Jerusalem, quae descendit de caelo a Deo meo, et nomen meum novum.</ab>
        <ab xml:id="d1e237" n="13"> Qui habet aurem, audiat quid Spiritus dicat ecclesiis.<pc
            ana="#pilcrow"/>
        </ab>
        <ab xml:id="d1e241" n="14"> Et angelo Laodiciae ecclesiae scribe: Haec dicit: Amen, testis
          fidelis et verus, qui est principium creaturae Dei.</ab>
        <ab xml:id="d1e244" n="15"> Scio opera tua: quia neque frigidus es, neque calidus: utinam
          frigidus esses, aut calidus : </ab>
        <ab xml:id="d1e247" n="16"> sed quia tepidus es, et nec frigidus, nec calidus, incipiam te
          evomere ex ore meo : </ab>
        <ab xml:id="d1e250" n="17"> quia dicis: Quod dives sum, et locupletatus, et nullius egeo : 
          et nescis quia tu es miser, et miserabilis, et pauper, et caecus, et nudus.</ab>
        <ab xml:id="d1e254" n="18"> Suadeo tibi emere a me aurum ignitum probatum, ut locuples fias,
          et vestimentis albis induaris, et non appareat confusio nuditatis tuae, et collyrio inunge
          oculos tuos ut videas.</ab>
        <ab xml:id="d1e257" n="19"> Ego quos amo, arguo, et castigo. Aemulare ergo, et poenitentiam
          age.</ab>
        <ab xml:id="d1e260" n="20"> Ecce sto ad ostium, et pulso: si quis audierit vocem meam, et
          aperuerit mihi januam, intrabo ad illum, et coenabo cum illo, et ipse mecum.</ab>
        <ab xml:id="d1e263" n="21"> Qui vicerit, dabo ei sedere mecum in throno meo: sicut et ego
          vici, et sedi cum Patre meo in throno ejus.</ab>
        <ab xml:id="d1e266" n="22"> Qui habet aurem, audiat quid Spiritus dicat ecclesiis.</ab>
      </div>
      <div xml:id="d1e270" type="chap" n="4">
        <ab xml:id="d1e272" n="1">Post haec vidi: et ecce ostium apertum in caelo, et vox prima,
          quam audivi tamquam tubae loquentis mecum, dicens: Ascende huc, et ostendam tibi quae
          oportet fieri post haec.</ab>
        <ab xml:id="d1e275" n="2">Et statim fui in spiritu: et ecce sedes posita erat in caelo, et
          supra sedem sedens.</ab>
        <ab xml:id="d1e278" n="3">Et qui sedebat similis erat aspectui lapidis jaspidis, et
          sardinis: et iris erat in circuitu sedis similis visioni smaragdinae.</ab>
        <ab xml:id="d1e281" n="4">Et in circuitu sedis sedilia viginti quatuor: et super thronos
          viginti quatuor seniores sedentes, circumamicti vestimentis albis, et in capitibus eorum
          coronae aureae.</ab>
        <ab xml:id="d1e284" n="5">Et de throno procedebant fulgura, et voces, et tonitrua: et
          septem lampades ardentes ante thronum, qui sunt septem spiritus Dei.</ab>
        <ab xml:id="d1e288" n="6">Et in conspectu sedis tamquam mare vitreum simile crystallo: et
          in medio sedis, et in circuitu sedis quatuor animalia plena oculis ante et retro.</ab>
        <ab xml:id="d1e291" n="7">Et animal primum simile leoni, et secundum animal simile vitulo,
          et tertium animal habens faciem quasi hominis, et quartum animal simile aquilae
          volanti.</ab>
        <ab xml:id="d1e294" n="8">Et quatuor animalia, singula eorum habebant alas senas: et in
          circuitu, et intus plena sunt oculis: et requiem non habebant die ac nocte, dicentia : 
          Sanctus, Sanctus, Sanctus Dominus Deus omnipotens, qui erat, et qui est, et qui venturus
          est.</ab>
        <ab xml:id="d1e297" n="9">Et cum darent illa animalia gloriam, et honorem, et benedictionem
          sedenti super thronum, viventi in saecula saeculorum,</ab>
        <ab xml:id="d1e300" n="10"> procidebant viginti quatuor seniores ante sedentem in throno, et
          adorabant viventem in saecula saeculorum, et mittebant coronas suas ante thronum, dicentes
          : </ab>
        <ab xml:id="d1e303" n="11"> Dignus es Domine Deus noster accipere gloriam, et honorem, et
          virtutem: quia tu creasti omnia, et propter voluntatem tuam erant, et creata sunt.</ab>
      </div>
      <div xml:id="d1e307" type="chap" n="5">
        <ab xml:id="d1e309" n="1">Et vidi in dextera sedentis supra thronum, librum scriptum intus
          et foris, signatum sigillis septem.</ab>
        <ab xml:id="d1e312" n="2">Et vidi angelum fortem, praedicantem voce magna: Quis est dignus
          aperire librum, et solvere signacula ejus ?</ab>
        <ab xml:id="d1e315" n="3">Et nemo poterat neque in caelo, neque in terra, neque subtus
          terram aperire librum, neque respicere illum.</ab>
        <ab xml:id="d1e318" n="4">Et ego flebam multum, quoniam nemo dignus inventus est aperire
          librum, nec videre eum.</ab>
        <ab xml:id="d1e321" n="5">Et unus de senioribus dixit mihi: Ne fleveris: ecce vicit leo
          de tribu Juda, radix David, aperire librum, et solvere septem signacula ejus.</ab>
        <ab xml:id="d1e325" n="6">Et vidi: et ecce in medio throni et quatuor animalium, et in
          medio seniorum, Agnum stantem tamquam occisum, habentem cornua septem, et oculos septem : 
          qui sunt septem spiritus Dei, missi in omnem terram.</ab>
        <ab xml:id="d1e328" n="7">Et venit: et accepit de dextera sedentis in throno librum.</ab>
        <ab xml:id="d1e331" n="8">Et cum aperuisset librum, quatuor animalia, et viginti quatuor
          seniores ceciderunt coram Agno, habentes singuli citharas, et phialas aureas plenas
          odoramentorum, quae sunt orationes sanctorum : </ab>
        <ab xml:id="d1e334" n="9">et cantabant canticum novum, dicentes: Dignus es, Domine,
          accipere librum, et aperire signacula ejus: quoniam occisus es, et redemisti nos Deo in
          sanguine tuo ex omni tribu, et lingua, et populo, et natione : </ab>
        <ab xml:id="d1e337" n="10"> et fecisti nos Deo nostro regnum, et sacerdotes: et regnabimus
          super terram.</ab>
        <ab xml:id="d1e340" n="11"> Et vidi, et audivi vocem angelorum multorum in circuitu throni,
          et animalium, et seniorum: et erat numerus eorum millia millium,</ab>
        <ab xml:id="d1e344" n="12"> dicentium voce magna: Dignus est Agnus, qui occisus est,
          accipere virtutem, et divinitatem, et sapientiam, et fortitudinem, et honorem, et gloriam,
          et benedictionem.</ab>
        <ab xml:id="d1e347" n="13"> Et omnem creaturam, quae in caelo est, et super terram, et sub
          terra, et quae sunt in mari, et quae in eo: omnes audivi dicentes: Sedenti in throno, et
          Agno, benedictio et honor, et gloria, et potestas in saecula saeculorum.</ab>
        <ab xml:id="d1e350" n="14"> Et quatuor animalia dicebant: Amen. Et viginti quatuor seniores
          ceciderunt in facies suas: et adoraverunt viventem in saecula saeculorum.</ab>
      </div>
      <div xml:id="d1e355" type="chap" n="6">
        <ab xml:id="d1e357" n="1">Et vidi quod aperuisset Agnus unum de septem sigillis, et audivi
          unum de quatuor animalibus, dicens tamquam vocem tonitrui: Veni, et vide.</ab>
        <ab xml:id="d1e360" n="2">Et vidi: et ecce equus albus, et qui sedebat super illum,
          habebat arcum, et data est ei corona, et exivit vincens ut vinceret.</ab>
        <ab xml:id="d1e363" n="3">Et cum aperuisset sigillum secundum, audivi secundum animal,
          dicens: Veni, et vide.</ab>
        <ab xml:id="d1e366" n="4">Et exivit alius equus rufus: et qui sedebat super illum, datum
          est ei ut sumeret pacem de terra, et ut invicem se interficiant, et datus est ei gladius
          magnus.</ab>
        <ab xml:id="d1e369" n="5">Et cum aperuisset sigillum tertium, audivi tertium animal, dicens
         : Veni, et vide. Et ecce equus niger: et qui sedebat super illum, habebat stateram in
          manu sua.</ab>
        <ab xml:id="d1e373" n="6">Et audivi tamquam vocem in medio quatuor animalium dicentium : 
          Bilibris tritici denario et tres bilibres hordei denario, et vinum, et oleum ne
          laeseris.</ab>
        <ab xml:id="d1e376" n="7">Et cum aperuisset sigillum quartum, audivi vocem quarti animalis
          dicentis: Veni, et vide.</ab>
        <ab xml:id="d1e379" n="8">Et ecce equus pallidus: et qui sedebat super eum, nomen illi
          Mors, et infernus sequebatur eum, et data est illi potestas super quatuor partes terrae,
          interficere gladio, fame, et morte, et bestiis terrae.</ab>
        <ab xml:id="d1e382" n="9">Et cum aperuisset sigillum quintum, vidi subtus altare animas
          interfectorum propter verbum Dei, et propter testimonium, quod habebant : </ab>
        <ab xml:id="d1e385" n="10"> et clamabant voce magna, dicentes: Usquequo Domine (sanctus et
          verus), non judicas, et non vindicas sanguinem nostrum de iis qui habitant in terra ?</ab>
        <ab xml:id="d1e388" n="11"> Et datae sunt illis singulae stolae albae: et dictum est illis
          ut requiescerent adhuc tempus modicum donec compleantur conservi eorum, et fratres eorum,
          qui interficiendi sunt sicut et illi.</ab>
        <ab xml:id="d1e392" n="12"> Et vidi cum aperuisset sigillum sextum: et ecce terraemotus
          magnus factus est, et sol factus est niger tamquam saccus cilicinus: et luna tota facta
          est sicut sanguis : </ab>
        <ab xml:id="d1e395" n="13"> et stellae de caelo ceciderunt super terram, sicut ficus emittit
          grossos suos cum a vento magno movetur : </ab>
        <ab xml:id="d1e398" n="14"> et caelum recessit sicut liber involutus: et omnis mons, et
          insulae de locis suis motae sunt : </ab>
        <ab xml:id="d1e401" n="15"> et reges terrae, et principes, et tribuni, et divites, et
          fortes, et omnis servus, et liber absconderunt se in speluncis, et in petris montium
          : </ab>
        <ab xml:id="d1e404" n="16"> et dicunt montibus, et petris: Cadite super nos, et abscondite
          nos a facie sedentis super thronum, et ab ira Agni : </ab>
        <ab xml:id="d1e407" n="17"> quoniam venit dies magnus irae ipsorum: et quis poterit stare
          ?</ab>
      </div>
      <div xml:id="d1e411" type="chap" n="7">
        <ab xml:id="d1e413" n="1">Post haec vidi quatuor angelos stantes super quatuor angulos
          terrae, tenentes quatuor ventos terrae, ne flarent super terram, neque super mare, neque
          in ullam arborem.</ab>
        <ab xml:id="d1e416" n="2">Et vidi alterum angelum ascendentem ab ortu solis, habentem
          signum Dei vivi: et clamavit voce magna quatuor angelis, quibus datum est nocere terrae
          et mari,</ab>
        <ab xml:id="d1e419" n="3">dicens: Nolite nocere terrae, et mari, neque arboribus,
          quoadusque signemus servos Dei nostri in frontibus eorum.
        </ab>
        <ab xml:id="d1e423" n="4">Et audivi numerum signatorum, centum quadraginta quatuor millia
          signati, ex omni tribu filiorum IsraÃ«l.</ab>
        <ab xml:id="d1e426" n="5">Ex tribu Juda duodecim millia signati: ex tribu Ruben duodecim
          millia signati: ex tribu Gad duodecim millia signati : </ab>
        <ab xml:id="d1e430" n="6">ex tribu Aser duodecim millia signati: ex tribu Nephthali
          duodecim millia signati: ex tribu Manasse duodecim millia signati : </ab>
        <ab xml:id="d1e433" n="7">ex tribu Simeon duodecim millia signati: ex tribu Levi duodecim
          millia signati: ex tribu Issachar duodecim millia signati : </ab>
        <ab xml:id="d1e436" n="8">ex tribu Zabulon duodecim millia signati: ex tribu Joseph
          duodecim millia signati: ex tribu Benjamin duodecim millia signati.
        </ab>
        <ab xml:id="d1e440" n="9">Post haec vidi turbam magnam, quam dinumerare nemo poterat, ex
          omnibus gentibus, et tribubus, et populis, et linguis: stantes ante thronum, et in
          conspectu Agni, amicti stolis albis, et palmae in manibus eorum : </ab>
        <ab xml:id="d1e443" n="10"> et clamabant voce magna, dicentes: Salus Deo nostro, qui sedet
          super thronum, et Agno.</ab>
        <ab xml:id="d1e446" n="11"> Et omnes angeli stabant in circuitu throni, et seniorum, et
          quatuor animalium: et ceciderunt in conspectu throni in facies suas, et adoraverunt
          Deum,</ab>
        <ab xml:id="d1e450" n="12"> dicentes: Amen. Benedictio, et claritas, et sapientia, et
          gratiarum actio, honor, et virtus, et fortitudo Deo nostro in saecula saeculorum.
          Amen.</ab>
        <ab xml:id="d1e453" n="13"> Et respondit unus de senioribus et dixit mihi: Hi, qui amicti
          sunt stolis albis, qui sunt? et unde venerunt ?</ab>
        <ab xml:id="d1e456" n="14"> Et dixi illi: Domine mi, tu scis. Et dixit mihi: Hi sunt, qui
          venerunt de tribulatione magna, et laverunt stolas suas, et dealbaverunt eas in sanguine
          Agni.</ab>
        <ab xml:id="d1e459" n="15"> Ideo sunt ante thronum Dei, et serviunt ei die ac nocte in
          templo ejus: et qui sedet in throno, habitabit super illos : </ab>
        <ab xml:id="d1e462" n="16"> non esurient, neque sitient amplius, nec cadet super illos sol,
          neque ullus aestus : </ab>
        <ab xml:id="d1e465" n="17"> quoniam Agnus, qui in medio throni est, reget illos et deducet
          eos ad vitae fontes aquarum, et absterget Deus omnem lacrimam ab oculis eorum.</ab>
      </div>
      <div xml:id="d1e469" type="chap" n="8">
        <ab xml:id="d1e471" n="1">Et cum aperuisset sigillum septimum, factum est silentium in
          caelo, quasi media hora.</ab>
        <ab xml:id="d1e474" n="2">Et vidi septem angelos stantes in conspectu Dei: et datae sunt
          illis septem tubae.</ab>
        <ab xml:id="d1e477" n="3">Et alius angelus venit, et stetit ante altare habens thuribulum
          aureum: et data sunt illi incensa multa, ut daret de orationibus sanctorum omnium super
          altare aureum, quod est ante thronum Dei.</ab>
        <ab xml:id="d1e480" n="4">Et ascendit fumus incensorum de orationibus sanctorum de manu
          angeli coram Deo.</ab>
        <ab xml:id="d1e483" n="5">Et accepit angelus thuribulum, et implevit illud de igne altaris,
          et misit in terram: et facta sunt tonitrua, et voces, et fulgura, et terraemotus
          magnus.</ab>
        <ab xml:id="d1e487" n="6">Et septem angeli, qui habebant septem tubas, praeparaverunt se ut
          tuba canerent.</ab>
        <ab xml:id="d1e490" n="7">Et primus angelus tuba cecinit, et facta est grando, et ignis,
          mista in sanguine, et missum est in terram, et tertia pars terrae combusta est, et tertia
          pars arborum concremata est, et omne foenum viride combustum est.</ab>
        <ab xml:id="d1e493" n="8">Et secundus angelus tuba cecinit: et tamquam mons magnus igne
          ardens missus est in mare, et facta est tertia pars maris sanguis,</ab>
        <ab xml:id="d1e496" n="9">et mortua est tertia pars creaturae eorum, quae habebant animas
          in mari, et tertia pars navium interiit.</ab>
        <ab xml:id="d1e499" n="10"> Et tertius angelus tuba cecinit: et cecidit de caelo stella
          magna, ardens tamquam facula, et cecidit in tertiam partem fluminum, et in fontes aquarum
          : </ab>
        <ab xml:id="d1e502" n="11"> et nomen stellae dicitur Absinthium, et facta est tertia pars
          aquarum in absinthium ; et multi hominum mortui sunt de aquis, quia amarae factae
          sunt.</ab>
        <ab xml:id="d1e506" n="12"> Et quartus angelus tuba cecinit: et percussa est tertia pars
          solis, et tertia pars lunae, et tertia pars stellarum, ita ut obscuraretur tertia pars
          eorum, et diei non luceret pars tertia, et noctis similiter.</ab>
        <ab xml:id="d1e509" n="13"> Et vidi, et audivi vocem unius aquilae volantis per medium caeli
          dicentis voce magna: Vae, vae, vae habitantibus in terra de ceteris vocibus trium
          angelorum, qui erant tuba canituri.</ab>
      </div>
      <div xml:id="d1e513" type="chap" n="9">
        <ab xml:id="d1e515" n="1">Et quintus angelus tuba cecinit: et vidi stellam de caelo
          cecidisse in terram, et data est ei clavis putei abyssi.</ab>
        <ab xml:id="d1e518" n="2">Et aperuit puteum abyssi: et ascendit fumus putei, sicut fumus
          fornacis magnae: et obscuratus est sol, et aÃ«r de fumo putei : </ab>
        <ab xml:id="d1e521" n="3">et de fumo putei exierunt locustae in terram, et data est illis
          potestas, sicut habent potestatem scorpiones terrae : </ab>
        <ab xml:id="d1e524" n="4">et praeceptum est illis ne laederent foenum terrae, neque omne
          viride, neque omnem arborem: nisi tantum homines, qui non habent signum Dei in frontibus
          suis : </ab>
        <ab xml:id="d1e527" n="5">et datum est illis ne occiderent eos: sed ut cruciarent mensibus
          quinque: et cruciatus eorum, ut cruciatus scorpii cum percutit hominem.</ab>
        <ab xml:id="d1e531" n="6">Et in diebus illis quaerent homines mortem, et non invenient eam
         : et desiderabunt mori, et fugiet mors ab eis.</ab>
        <ab xml:id="d1e534" n="7">Et similitudines locustarum, similes equis paratis in praelium : 
          et super capita earum tamquam coronae similes auro: et facies earum tamquam facies
          hominum.</ab>
        <ab xml:id="d1e537" n="8">Et habebant capillos sicut capillos mulierum. Et dentes earum,
          sicut dentes leonum erant : </ab>
        <ab xml:id="d1e540" n="9">et habebant loricas sicut loricas ferreas, et vox alarum earum
          sicut vox curruum equorum multorum currentium in bellum : </ab>
        <ab xml:id="d1e543" n="10"> et habebant caudas similes scorpionum, et aculei erant in caudis
          earum: et potestas earum nocere hominibus mensibus quinque : </ab>
        <ab xml:id="d1e546" n="11"> et habebant super se regem angelum abyssi cui nomen hebraice
          Abaddon, graece autem Apollyon, latine habens nomen Exterminans.</ab>
        <ab xml:id="d1e550" n="12"> Vae unum abiit, et ecce veniunt adhuc duo vae post haec.<pc
            ana="#pilcrow"/>
        </ab>
        <ab xml:id="d1e554" n="13"> Et sextus angelus tuba cecinit: et audivi vocem unam ex quatuor
          cornibus altaris aurei, quod est ante oculos Dei,</ab>
        <ab xml:id="d1e557" n="14"> dicentem sexto angelo, qui habebat tubam: Solve quatuor
          angelos, qui alligati sunt in flumine magno Euphrate.</ab>
        <ab xml:id="d1e560" n="15"> Et soluti sunt quatuor angeli, qui parati erant in horam, et
          diem, et mensem, et annum, ut occiderent tertiam partem hominum.</ab>
        <ab xml:id="d1e563" n="16"> Et numerus equestris exercitus vicies millies dena millia. Et
          audivi numerum eorum.</ab>
        <ab xml:id="d1e566" n="17"> Et ita vidi equos in visione: et qui sedebant super eos,
          habebant loricas igneas, et hyacinthinas, et sulphureas, et capita equorum erant tamquam
          capita leonum: et de ore eorum procedit ignis, et fumus, et sulphur.</ab>
        <ab xml:id="d1e570" n="18"> Et ab his tribus plagis occisa est tertia pars hominum de igne,
          et de fumo, et sulphure, quae procedebant de ore ipsorum.</ab>
        <ab xml:id="d1e573" n="19"> Potestas enim equorum in ore eorum est, et in caudis eorum, nam
          caudae eorum similes serpentibus, habentes capita: et in his nocent.</ab>
        <ab xml:id="d1e576" n="20"> Et ceteri homines, qui non sunt occisi in his plagis, neque
          poenitentiam egerunt de operibus manuum suarum, ut non adorarent daemonia, et simulacra
          aurea, et argentea, et aerea, et lapidea, et lignea, quae neque videre possunt, neque
          audire, neque ambulare,</ab>
        <ab xml:id="d1e579" n="21"> et non egerunt poenitentiam ab homicidiis suis, neque a
          veneficiis suis, neque a fornicatione sua, neque a furtis suis.</ab>
      </div>
      <div xml:id="d1e583" type="chap" n="10">
        <ab xml:id="d1e585" n="1">Et vidi alium angelum fortem descendentem de caelo amictum nube,
          et iris in capite ejus, et facies ejus erat ut sol, et pedes ejus tamquam columnae ignis
          : </ab>
        <ab xml:id="d1e588" n="2">et habebat in manu sua libellum apertum: et posuit pedem suum
          dextrum super mare, sinistrum autem super terram : </ab>
        <ab xml:id="d1e591" n="3">et clamavit voce magna, quemadmodum cum leo rugit. Et cum
          clamasset, locuta sunt septem tonitrua voces suas.</ab>
        <ab xml:id="d1e594" n="4">Et cum locuta fuissent septem tonitrua voces suas, ego scripturus
          eram: et audivi vocem de caelo dicentem mihi: Signa quae locuta sunt septem tonitrua : 
          et noli ea scribere.</ab>
        <ab xml:id="d1e597" n="5">Et angelus, quem vidi stantem super mare et super terram, levavit
          manum suam ad caelum : </ab>
        <ab xml:id="d1e601" n="6">et juravit per viventem in saecula saeculorum, qui creavit
          caelum, et ea quae in eo sunt: et terram, et ea quae in ea sunt: et mare, et ea quae in
          eo sunt: Quia tempus non erit amplius : </ab>
        <ab xml:id="d1e604" n="7">sed in diebus vocis septimi angeli, cum coeperit tuba canere,
          consummabitur mysterium Dei sicut evangelizavit per servos suos prophetas.</ab>
        <ab xml:id="d1e607" n="8">Et audivi vocem de caelo iterum loquentem mecum, et dicentem : 
          Vade, et accipe librum apertum de manu angeli stantis super mare, et super terram.</ab>
        <ab xml:id="d1e610" n="9">Et abii ad angelum, dicens ei, ut daret mihi librum. Et dixit
          mihi: Accipe librum, et devora illum: et faciet amaricari ventrem tuum, sed in ore tuo
          erit dulce tamquam mel.</ab>
        <ab xml:id="d1e613" n="10"> Et accepi librum de manu angeli, et devoravi illum: et erat in
          ore meo tamquam mel dulce, et cum devorassem eum, amaricatus est venter meus : </ab>
        <ab xml:id="d1e616" n="11"> et dixit mihi: Oportet te iterum prophetare gentibus, et
          populis, et linguis, et regibus multis.</ab>
      </div>
      <div xml:id="d1e620" type="chap" n="11">
        <ab xml:id="d1e622" n="1">Et datus est mihi calamus similis virgae, et dictum est mihi : 
          Surge, et metire templum Dei, et altare, et adorantes in eo : </ab>
        <ab xml:id="d1e625" n="2">atrium autem, quod est foris templum, ejice foras, et ne metiaris
          illud: quoniam datum est gentibus, et civitatem sanctam calcabunt mensibus quadraginta
          duobus : </ab>
        <ab xml:id="d1e628" n="3">et dabo duobus testibus meis, et prophetabunt diebus mille
          ducentis sexaginta, amicti saccis.</ab>
        <ab xml:id="d1e631" n="4">Hi sunt duae olivae et duo candelabra in conspectu Domini terrae
          stantes.</ab>
        <ab xml:id="d1e634" n="5">Et si quis voluerit eos nocere, ignis exiet de ore eorum, et
          devorabit inimicos eorum: et si quis voluerit eos laedere, sic oportet eum occidi.</ab>
        <ab xml:id="d1e638" n="6">Hi habent potestatem claudendi caelum, ne pluat diebus prophetiae
          ipsorum: et potestatem habent super aquas convertendi eas in sanguinem, et percutere
          terram omni plaga quotiescumque voluerint.</ab>
        <ab xml:id="d1e641" n="7">Et cum finierint testimonium suum, bestia, quae ascendit de
          abysso, faciet adversum eos bellum, et vincet illos, et occidet eos.</ab>
        <ab xml:id="d1e644" n="8">Et corpora eorum jacebunt in plateis civitatis magnae, quae
          vocatur spiritualiter Sodoma, et Aegyptus, ubi et Dominus eorum crucifixus est.</ab>
        <ab xml:id="d1e647" n="9">Et videbunt de tribubus, et populis, et linguis, et gentibus
          corpora eorum per tres dies et dimidium: et corpora eorum non sinent poni in monumentis
          : </ab>
        <ab xml:id="d1e650" n="10"> et inhabitantes terram gaudebunt super illos, et jucundabuntur : 
          et munera mittent invicem, quoniam hi duo prophetae cruciaverunt eos, qui habitabant super
          terram.</ab>
        <ab xml:id="d1e653" n="11"> Et post dies tres et dimidium, spiritus vitae a Deo intravit in
          eos. Et steterunt super pedes suos, et timor magnus cecidit super eos qui viderunt
          eos.</ab>
        <ab xml:id="d1e657" n="12"> Et audierunt vocem magnam de caelo, dicentem eis: Ascendite
          huc. Et ascenderunt in caelum in nube: et viderunt illos inimici eorum.</ab>
        <ab xml:id="d1e660" n="13"> Et in illa hora factus est terraemotus magnus, et decima pars
          civitatis cecidit: et occisa sunt in terraemotu nomina hominum septem millia: et reliqui
          in timorem sunt missi, et dederunt gloriam Deo caeli.</ab>
        <ab xml:id="d1e663" n="14"> Vae secundum abiit: et ecce vae tertium veniet cito.<pc
            ana="#pilcrow"/>
        </ab>
        <ab xml:id="d1e667" n="15"> Et septimus angelus tuba cecinit: et factae sunt voces magnae
          in caelo dicentes: Factum est regnum hujus mundi, Domini nostri et Christi ejus, et
          regnabit in saecula saeculorum. Amen.</ab>
        <ab xml:id="d1e670" n="16"> Et viginti quatuor seniores, qui in conspectu Dei sedent in
          sedibus suis, ceciderunt in facies suas, et adoraverunt Deum, dicentes : </ab>
        <ab xml:id="d1e673" n="17"> Gratias agimus tibi, Domine Deus omnipotens, qui es, et qui
          eras, et qui venturus es: quia accepisti virtutem tuam magnam, et regnasti.</ab>
        <ab xml:id="d1e677" n="18"> Et iratae sunt gentes, et advenit ira tua et tempus mortuorum
          judicari, et reddere mercedem servis tuis prophetis, et sanctis, et timentibus nomen tuum
          pusillis et magnis, et exterminandi eos qui corruperunt terram.</ab>
        <ab xml:id="d1e680" n="19"> Et apertum est templum Dei in caelo: et visa est arca
          testamenti ejus in templo ejus, et facta sunt fulgura, et voces, et terraemotus, et grando
          magna.</ab>
      </div>
      <div xml:id="d1e685" type="chap" n="12">
        <ab xml:id="d1e687" n="1">Et signum magnum apparuit in caelo: mulier amicta sole, et luna
          sub pedibus ejus, et in capite ejus corona stellarum duodecim : </ab>
        <ab xml:id="d1e690" n="2">et in utero habens, clamabat parturiens, et cruciabatur ut
          pariat.</ab>
        <ab xml:id="d1e693" n="3">Et visum est aliud signum in caelo: et ecce draco magnus rufus
          habens capita septem, et cornua decem: et in capitibus ejus diademata septem,</ab>
        <ab xml:id="d1e696" n="4">et cauda ejus trahebat tertiam partem stellarum caeli, et misit
          eas in terram: et draco stetit ante mulierem, quae erat paritura, ut cum peperisset,
          filium ejus devoraret.</ab>
        <ab xml:id="d1e699" n="5">Et peperit filium masculum, qui recturus erat omnes gentes in
          virga ferrea: et raptus est filius ejus ad Deum, et ad thronum ejus,</ab>
        <ab xml:id="d1e703" n="6">et mulier fugit in solitudinem ubi habebat locum paratum a Deo,
          ut ibi pascant eam diebus mille ducentis sexaginta.
        </ab>
        <ab xml:id="d1e707" n="7">Et factum est praelium magnum in caelo: MichaÃ«l et angeli ejus
          praeliabantur cum dracone, et draco pugnabat, et angeli ejus : </ab>
        <ab xml:id="d1e710" n="8">et non valuerunt, neque locus inventus est eorum amplius in
          caelo.</ab>
        <ab xml:id="d1e713" n="9">Et projectus est draco ille magnus, serpens antiquus, qui vocatur
          diabolus, et Satanas, qui seducit universum orbem: et projectus est in terram, et angeli
          ejus cum illo missi sunt.</ab>
        <ab xml:id="d1e716" n="10"> Et audivi vocem magnam in caelo dicentem: Nunc facta est salus,
          et virtus, et regnum Dei nostri, et potestas Christi ejus: quia projectus est accusator
          fratrum nostrorum, qui accusabat illos ante conspectum Dei nostri die ac nocte.</ab>
        <ab xml:id="d1e719" n="11"> Et ipsi vicerunt eum propter sanguinem Agni, et propter verbum
          testimonii sui, et non dilexerunt animas suas usque ad mortem.</ab>
        <ab xml:id="d1e723" n="12"> Propterea laetamini caeli, et qui habitatis in eis. Vae terrae,
          et mari, quia descendit diabolus ad vos habens iram magnam, sciens quod modicum tempus
            habet.
        </ab>
        <ab xml:id="d1e727" n="13"> Et postquam vidit draco quod projectus esset in terram,
          persecutus est mulierem, quae peperit masculum : </ab>
        <ab xml:id="d1e730" n="14"> et datae sunt mulieri alae duae aquilae magnae ut volaret in
          desertum in locum suum, ubi alitur per tempus et tempora, et dimidium temporis a facie
          serpentis.</ab>
        <ab xml:id="d1e733" n="15"> Et misit serpens ex ore suo post mulierem, aquam tamquam flumen,
          ut eam faceret trahi a flumine.</ab>
        <ab xml:id="d1e736" n="16"> Et adjuvit terra mulierem, et aperuit terra os suum, et
          absorbuit flumen, quod misit draco de ore suo.</ab>
        <ab xml:id="d1e739" n="17"> Et iratus est draco in mulierem: et abiit facere praelium cum
          reliquis de semine ejus, qui custodiunt mandata Dei, et habent testimonium Jesu
          Christi.</ab>
        <ab xml:id="d1e743" n="18"> Et stetit supra arenam maris.</ab>
      </div>
      <div xml:id="d1e747" type="chap" n="13">
        <ab xml:id="d1e749" n="1">Et vidi de mari bestiam ascendentem habentem capita septem, et
          cornua decem, et super cornua ejus decem diademata, et super capita ejus nomina
          blasphemiae.</ab>
        <ab xml:id="d1e752" n="2">Et bestia, quam vidi, similis erat pardo, et pedes ejus sicut
          pedes ursi, et os ejus sicut os leonis. Et dedit illi draco virtutem suam, et potestatem
          magnam.</ab>
        <ab xml:id="d1e755" n="3">Et vidi unum de capitibus suis quasi occisum in mortem: et plaga
          mortis ejus curata est. Et admirata est universa terra post bestiam.</ab>
        <ab xml:id="d1e758" n="4">Et adoraverunt draconem, qui dedit potestatem bestiae: et
          adoraverunt bestiam, dicentes: Quis similis bestiae? et quis poterit pugnare cum ea
          ?</ab>
        <ab xml:id="d1e761" n="5">Et datum est ei os loquens magna et blasphemias: et data est ei
          potestas facere menses quadraginta duos.</ab>
        <ab xml:id="d1e765" n="6">Et aperuit os suum in blasphemias ad Deum, blasphemare nomen
          ejus, et tabernaculum ejus, et eos qui in caelo habitant.</ab>
        <ab xml:id="d1e768" n="7">Et est datum illi bellum facere cum sanctis, et vincere eos. Et
          data est illi potestas in omnem tribum, et populum, et linguam, et gentem,</ab>
        <ab xml:id="d1e771" n="8">et adoraverunt eam omnes, qui inhabitant terram: quorum non sunt
          scripta nomina in libro vitae Agni, qui occisus est ab origine mundi.</ab>
        <ab xml:id="d1e774" n="9">Si quis habet aurem, audiat.</ab>
        <ab xml:id="d1e777" n="10"> Qui in captivitatem duxerit, in captivitatem vadet: qui in
          gladio occiderit, oportet eum gladio occidi. Hic est patientia, et fides sanctorum.<pc
            ana="#pilcrow"/>
        </ab>
        <ab xml:id="d1e781" n="11"> Et vidi aliam bestiam ascendentem de terra, et habebat cornua
          duo similia Agni, et loquebatur sicut draco.</ab>
        <ab xml:id="d1e785" n="12"> Et potestatem prioris bestiae omnem faciebat in conspectu ejus : 
          et fecit terram, et habitantes in ea, adorare bestiam primam, cujus curata est plaga
          mortis.</ab>
        <ab xml:id="d1e788" n="13"> Et fecit signa magna, ut etiam ignem faceret de caelo descendere
          in terram in conspectu hominum.</ab>
        <ab xml:id="d1e791" n="14"> Et seduxit habitantes in terra propter signa, quae data sunt
          illi facere in conspectu bestiae, dicens habitantibus in terra, ut faciant imaginem
          bestiae, quae habet plagam gladii, et vixit.</ab>
        <ab xml:id="d1e794" n="15"> Et datum est illi ut daret spiritum imagini bestiae, et ut
          loquatur imago bestiae: et faciat ut quicumque non adoraverint imaginem bestiae,
          occidantur.</ab>
        <ab xml:id="d1e797" n="16"> Et faciet omnes pusillos, et magnos, et divites, et pauperes, et
          liberos, et servos habere caracterem in dextera manu sua, aut in frontibus suis : </ab>
        <ab xml:id="d1e800" n="17"> et nequis possit emere, aut vendere, nisi qui habet caracterem,
          aut nomen bestiae, aut numerum nominis ejus.</ab>
        <ab xml:id="d1e804" n="18"> Hic sapientia est. Qui habet intellectum, computet numerum
          bestiae. Numerus enim hominis est: et numerus ejus sexcenti sexaginta sex.</ab>
      </div>
      <div xml:id="d1e808" type="chap" n="14">
        <ab xml:id="d1e810" n="1">Et vidi: et ecce Agnus stabat supra montem Sion, et cum eo
          centum quadraginta quatuor millia, habentes nomen ejus, et nomen Patris ejus scriptum in
          frontibus suis.</ab>
        <ab xml:id="d1e813" n="2">Et audivi vocem de caelo, tamquam vocem aquarum multarum, et
          tamquam vocem tonitrui magni: et vocem, quam audivi, sicut citharoedorum citharizantium
          in citharis suis.</ab>
        <ab xml:id="d1e816" n="3">Et cantabant quasi canticum novum ante sedem, et ante quatuor
          animalia, et seniores: et nemo poterat dicere canticum, nisi illa centum quadraginta
          quatuor millia, qui empti sunt de terra.</ab>
        <ab xml:id="d1e819" n="4">Hi sunt, qui cum mulieribus non sunt coinquinati: virgines enim
          sunt. Hi sequuntur Agnum quocumque ierit. Hi empti sunt ex hominibus primitiae Deo, et
          Agno : </ab>
        <ab xml:id="d1e822" n="5">et in ore eorum non est inventum mendacium: sine macula enim
          sunt ante thronum Dei.
        </ab>
        <ab xml:id="d1e827" n="6">Et vidi alterum angelum volantem per medium caeli, habentem
          Evangelium aeternum, ut evangelizaret sedentibus super terram, et super omnem gentem, et
          tribum, et linguam, et populum : </ab>
        <ab xml:id="d1e830" n="7">dicens magna voce: Timete Dominum, et date illi honorem, quia
          venit hora judicii ejus: et adorate eum, qui fecit caelum, et terram, mare, et fontes
          aquarum.</ab>
        <ab xml:id="d1e833" n="8">Et alius angelus secutus est dicens: Cecidit, cecidit Babylon
          illa magna: quae a vino irae fornicationis suae potavit omnes gentes.</ab>
        <ab xml:id="d1e836" n="9">Et tertius angelus secutus est illos, dicens voce magna: Si quis
          adoraverit bestiam, et imaginem ejus, et acceperit caracterem in fronte sua, aut in manu
          sua : </ab>
        <ab xml:id="d1e839" n="10"> et hic bibet de vino irae Dei, quod mistum est mero in calice
          irae ipsius, et cruciabitur igne, et sulphure in conspectu angelorum sanctorum, et ante
          conspectum Agni : </ab>
        <ab xml:id="d1e842" n="11"> et fumus tormentorum eorum ascendet in saecula saeculorum: nec
          habent requiem die ac nocte, qui adoraverunt bestiam, et imaginem ejus, et si quis
          acceperit caracterem nominis ejus.</ab>
        <ab xml:id="d1e846" n="12"> Hic patientia sanctorum est, qui custodiunt mandata Dei, et
          fidem Jesu.</ab>
        <ab xml:id="d1e849" n="13"> Et audivi vocem de caelo, dicentem mihi: Scribe: Beati mortui
          qui in Domino moriuntur. Amodo jam dicit Spiritus, ut requiescant a laboribus suis: opera
          enim illorum sequuntur illos.
        </ab>
        <ab xml:id="d1e853" n="14"> Et vidi: et ecce nubem candidam, et super nubem sedentem
          similem Filio hominis, habentem in capite suo coronam auream, et in manu sua falcem
          acutam.</ab>
        <ab xml:id="d1e856" n="15"> Et alius angelus exivit de templo, clamans voce magna ad
          sedentem super nubem: Mitte falcem tuam, et mete, quia venit hora ut metatur, quoniam
          aruit messis terrae.</ab>
        <ab xml:id="d1e859" n="16"> Et misit qui sedebat super nubem, falcem suam in terram, et
          demessa est terra.</ab>
        <ab xml:id="d1e862" n="17"> Et alius angelus exivit de templo, quod est in caelo, habens et
          ipse falcem acutam.</ab>
        <ab xml:id="d1e866" n="18"> Et alius angelus exivit de altari, qui habebat potestatem supra
          ignem: et clamavit voce magna ad eum qui habebat falcem acutam, dicens: Mitte falcem
          tuam acutam, et vindemia botros vineae terrae: quoniam maturae sunt uvae ejus.</ab>
        <ab xml:id="d1e869" n="19"> Et misit angelus falcem suam acutam in terram, et vindemiavit
          vineam terrae, et misit in lacum irae Dei magnum : </ab>
        <ab xml:id="d1e872" n="20"> et calcatus est lacus extra civitatem, et exivit sanguis de lacu
          usque ad frenos equorum per stadia mille sexcenta.</ab>
      </div>
      <div xml:id="d1e876" type="chap" n="15">
        <ab xml:id="d1e878" n="1">Et vidi aliud signum in caelo magnum et mirabile, angelos septem,
          habentes plagas septem novissimas: quoniam in illis consummata est ira Dei.</ab>
        <ab xml:id="d1e881" n="2">Et vidi tamquam mare vitreum mistum igne, et eos, qui vicerunt
          bestiam, et imaginem ejus, et numerum nominis ejus, stantes super mare vitreum, habentes
          citharas Dei : </ab>
        <ab xml:id="d1e884" n="3">et cantantes canticum Moysi servi Dei, et canticum Agni, dicentes
         : Magna et mirabilia sunt opera tua, Domine Deus omnipotens: justae et verae sunt viae
          tuae, Rex saeculorum.</ab>
        <ab xml:id="d1e887" n="4">Quis non timebit te, Domine, et magnificabit nomen tuum? quia
          solus pius es: quoniam omnes gentes venient, et adorabunt in conspectu tuo, quoniam
          judicia tua manifesta sunt.
        </ab>
        <ab xml:id="d1e891" n="5">Et post haec vidi: et ecce apertum est templum tabernaculi
          testimonii in caelo,</ab>
        <ab xml:id="d1e895" n="6">et exierunt septem angeli habentes septem plagas de templo,
          vestiti lino mundo et candido, et praecincti circa pectora zonis aureis.</ab>
        <ab xml:id="d1e898" n="7">Et unum de quatuor animalibus dedit septem angelis septem phialas
          aureas, plenas iracundiae Dei viventis in saecula saeculorum.</ab>
        <ab xml:id="d1e901" n="8">Et impletum est templum fumo a majestate Dei, et de virtute ejus
         : et nemo poterat introire in templum, donec consummarentur septem plagae septem
          angelorum.</ab>
      </div>
      <div xml:id="d1e905" type="chap" n="16">
        <ab xml:id="d1e907" n="1">Et audivi vocem magnam de templo, dicentem septem angelis: Ite,
          et effundite septem phialas irae Dei in terram.</ab>
        <ab xml:id="d1e910" n="2">Et abiit primus, et effudit phialam suam in terram, et factum est
          vulnus saevum et pessimum in homines, qui habebant caracterem bestiae, et in eos qui
          adoraverunt imaginem ejus.</ab>
        <ab xml:id="d1e913" n="3">Et secundus angelus effudit phialam suam in mare, et factus est
          sanguis tamquam mortui: et omnis anima vivens mortua est in mari.</ab>
        <ab xml:id="d1e916" n="4">Et tertius effudit phialam suam super flumina, et super fontes
          aquarum, et factus est sanguis.</ab>
        <ab xml:id="d1e919" n="5">Et audivi angelum aquarum dicentem: Justus es, Domine, qui es,
          et qui eras sanctus, qui haec judicasti : </ab>
        <ab xml:id="d1e923" n="6">quia sanguinem sanctorum et prophetarum effuderunt, et sanguinem
          eis dedisti bibere: digni enim sunt.</ab>
        <ab xml:id="d1e926" n="7">Et audivi alterum ab altari dicentem: Etiam Domine Deus
          omnipotens, vera et justa judicia tua.</ab>
        <ab xml:id="d1e929" n="8">Et quartus angelus effudit phialam suam in solem, et datum est
          illi aestu affligere homines, et igni : </ab>
        <ab xml:id="d1e932" n="9">et aestuaverunt homines aestu magno, et blasphemaverunt nomen Dei
          habentis potestatem super has plagas, neque egerunt poenitentiam ut darent illi
          gloriam.</ab>
        <ab xml:id="d1e935" n="10"> Et quintus angelus effudit phialam suam super sedem bestiae: et
          factum est regnum ejus tenebrosum, et commanducaverunt linguas suas prae dolore : </ab>
        <ab xml:id="d1e938" n="11"> et blasphemaverunt Deum caeli prae doloribus, et vulneribus
          suis, et non egerunt poenitentiam ex operibus suis.</ab>
        <ab xml:id="d1e942" n="12"> Et sextus angelus effudit phialam suam in flumen illud magnum
          Euphraten: et siccavit aquam ejus, ut praepararetur via regibus ab ortu solis.</ab>
        <ab xml:id="d1e945" n="13"> Et vidi de ore draconis, et de ore bestiae, et de ore
          pseudoprophetae spiritus tres immundos in modum ranarum.</ab>
        <ab xml:id="d1e948" n="14"> Sunt enim spiritus daemoniorum facientes signa, et procedunt ad
          reges totius terrae congregare illos in praelium ad diem magnum omnipotentis Dei.</ab>
        <ab xml:id="d1e951" n="15"> Ecce venio sicut fur. Beatus qui vigilat, et custodit vestimenta
          sua, ne nudus ambulet, et videant turpitudinem ejus.</ab>
        <ab xml:id="d1e954" n="16"> Et congregabit illos in locum qui vocatur hebraice
          Armagedon.</ab>
        <ab xml:id="d1e957" n="17"> Et septimus angelus effudit phialam suam in aÃ«rem, et exivit vox
          magna de templo a throno, dicens: Factum est.</ab>
        <ab xml:id="d1e961" n="18"> Et facta sunt fulgura, et voces, et tonitrua, et terraemotus
          factus est magnus, qualis numquam fuit ex quo homines fuerunt super terram: talis
          terraemotus, sic magnus.</ab>
        <ab xml:id="d1e964" n="19"> Et facta est civitas magna in tres partes: et civitates gentium
          ceciderunt. Et Babylon magna venit in memoriam ante Deum, dare illi calicem vini
          indignationis irae ejus.</ab>
        <ab xml:id="d1e967" n="20"> Et omnis insula fugit, et montes non sunt inventi.</ab>
        <ab xml:id="d1e970" n="21"> Et grando magna sicut talentum descendit de caelo in homines : 
          et blasphemaverunt Deum homines propter plagam grandinis: quoniam magna facta est
          vehementer.</ab>
      </div>
      <div xml:id="d1e974" type="chap" n="17">
        <ab xml:id="d1e976" n="1">Et venit unus de septem angelis, qui habebant septem phialas, et
          locutus est mecum, dicens: Veni, ostendam tibi damnationem meretricis magnae, quae sedet
          super aquas multas,</ab>
        <ab xml:id="d1e979" n="2">cum qua fornicati sunt reges terrae, et inebriati sunt qui
          inhabitant terram de vino prostitutionis ejus.</ab>
        <ab xml:id="d1e982" n="3">Et abstulit me in spiritu in desertum. Et vidi mulierem sedentem
          super bestiam coccineam, plenam nominibus blasphemiae, habentem capita septem, et cornua
          decem.</ab>
        <ab xml:id="d1e985" n="4">Et mulier erat circumdata purpura, et coccino, et inaurata auro,
          et lapide pretioso, et margaritis, habens poculum aureum in manu sua, plenum abominatione,
          et immunditia fornicationis ejus.</ab>
        <ab xml:id="d1e988" n="5">Et in fronte ejus nomen scriptum: Mysterium: Babylon magna,
          mater fornicationum, et abominationum terrae.</ab>
        <ab xml:id="d1e992" n="6">Et vidi mulierem ebriam de sanguine sanctorum, et de sanguine
          martyrum Jesu. Et miratus sum cum vidissem illam admiratione magna.</ab>
        <ab xml:id="d1e995" n="7">Et dixit mihi angelus: Quare miraris? ego dicam tibi
          sacramentum mulieris, et bestiae, quae portat eam, quae habet capita septem, et cornua
          decem.</ab>
        <ab xml:id="d1e998" n="8">Bestia, quam vidisti, fuit, et non est, et ascensura est de
          abysso, et in interitum ibit: et mirabuntur inhabitantes terram (quorum non sunt scripta
          nomina in libro vitae a constitutione mundi) videntes bestiam, quae erat, et non est.</ab>
        <ab xml:id="d1e1001" n="9">Et hic est sensus, qui habet sapientiam. Septem capita, septem
          montes sunt, super quos mulier sedet, et reges septem sunt.</ab>
        <ab xml:id="d1e1004" n="10"> Quinque ceciderunt, unus est, et alius nondum venit: et cum
          venerit, oportet illum breve tempus manere.</ab>
        <ab xml:id="d1e1007" n="11"> Et bestia, quae erat, et non est: et ipsa octava est: et de
          septem est, et in interitum vadit.</ab>
        <ab xml:id="d1e1011" n="12"> Et decem cornua, quae vidisti, decem reges sunt: qui regnum
          nondum acceperunt, sed potestatem tamquam reges una hora accipient post bestiam.</ab>
        <ab xml:id="d1e1014" n="13"> Hi unum consilium habent, et virtutem, et potestatem suam
          bestiae tradent.</ab>
        <ab xml:id="d1e1017" n="14"> Hi cum Agno pugnabunt, et Agnus vincet illos: quoniam Dominus
          dominorum est, et Rex regum, et qui cum illo sunt, vocati, electi, et fideles.</ab>
        <ab xml:id="d1e1020" n="15"> Et dixit mihi: Aquae, quas vidisti ubi meretrix sedet, populi
          sunt, et gentes, et linguae.</ab>
        <ab xml:id="d1e1023" n="16"> Et decem cornua, quae vidisti in bestia: hi odient
          fornicariam, et desolatam facient illam, et nudam, et carnes ejus manducabunt, et ipsam
          igni concremabunt.</ab>
        <ab xml:id="d1e1026" n="17"> Deus enim dedit in corda eorum ut faciant quod placitum est
          illi: ut dent regnum suum bestiae donec consummentur verba Dei.</ab>
        <ab xml:id="d1e1030" n="18"> Et mulier, quam vidisti, est civitas magna, quae habet regnum
          super reges terrae.</ab>
      </div>
      <div xml:id="d1e1035" type="chap" n="18">
        <ab xml:id="d1e1037" n="1">Et post haec vidi alium angelum descendentem de caelo, habentem
          potestatem magnam: et terra illuminata est a gloria ejus.</ab>
        <ab xml:id="d1e1040" n="2">Et exclamavit in fortitudine, dicens: Cecidit, cecidit Babylon
          magna: et facta est habitatio daemoniorum, et custodia omnis spiritus immundi, et
          custodia omnis volucris immundae, et odibilis : </ab>
        <ab xml:id="d1e1043" n="3">quia de vino irae fornicationis ejus biberunt omnes gentes: et
          reges terrae cum illa fornicati sunt: et mercatores terrae de virtute deliciarum ejus
          divites facti sunt.</ab>
        <ab xml:id="d1e1046" n="4">Et audivi aliam vocem de caelo, dicentem: Exite de illa populus
          meus: ut ne participes sitis delictorum ejus, et de plagis ejus non accipiatis.</ab>
        <ab xml:id="d1e1049" n="5">Quoniam pervenerunt peccata ejus usque ad caelum, et recordatus
          est Dominus iniquitatum ejus.</ab>
        <ab xml:id="d1e1053" n="6">Reddite illi sicut et ipsa reddidit vobis: et duplicate
          duplicia secundum opera ejus: in poculo, quo miscuit, miscete illi duplum.</ab>
        <ab xml:id="d1e1056" n="7">Quantum glorificavit se, et in deliciis fuit, tantum date illi
          tormentum et luctum: quia in corde suo dicit: Sedeo regina: et vidua non sum, et luctum
          non videbo.</ab>
        <ab xml:id="d1e1059" n="8">Ideo in una die venient plagae ejus, mors, et luctus, et fames,
          et igne comburetur: quia fortis est Deus, qui judicabit illam.</ab>
        <ab xml:id="d1e1062" n="9">Et flebunt, et plangent se super illam reges terrae, qui cum
          illa fornicati sunt, et in deliciis vixerunt, cum viderint fumum incendii ejus : </ab>
        <ab xml:id="d1e1065" n="10"> longe stantes propter timorem tormentorum ejus, dicentes: Vae,
          vae civitas illa magna Babylon, civitas illa fortis: quoniam una hora venit judicium
          tuum.</ab>
        <ab xml:id="d1e1068" n="11"> Et negotiatores terrae flebunt, et lugebunt super illam : 
          quoniam merces eorum nemo emet amplius : </ab>
        <ab xml:id="d1e1072" n="12"> merces auri, et argenti, et lapidis pretiosi, et margaritae, et
          byssi, et purpurae, et serici, et cocci (et omne lignum thyinum, et omnia vasa eboris, et
          omnia vasa de lapide pretioso, et aeramento, et ferro, et marmore,</ab>
        <ab xml:id="d1e1075" n="13"> et cinnamomum) et odoramentorum, et unguenti, et thuris, et
          vini, et olei, et similae, et tritici, et jumentorum, et ovium, et equorum, et rhedarum,
          et mancipiorum, et animarum hominum.</ab>
        <ab xml:id="d1e1078" n="14"> Et poma desiderii animae tuae discesserunt a te, et omnia
          pinguia et praeclara perierunt a te, et amplius illa jam non invenient.</ab>
        <ab xml:id="d1e1081" n="15"> Mercatores horum, qui divites facti sunt, ab ea longe stabunt
          propter timorem tormentorum ejus, flentes, ac lugentes,</ab>
        <ab xml:id="d1e1084" n="16"> et dicentes: Vae, vae civitas illa magna, quae amicta erat
          bysso, et purpura, et cocco, et deaurata erat auro, et lapide pretioso, et margaritis
          : </ab>
        <ab xml:id="d1e1087" n="17"> quoniam una hora destitutae sunt tantae divitiae, et omnis
          gubernator, et omnis qui in lacum navigat, et nautae, et qui in mari operantur, longe
          steterunt,</ab>
        <ab xml:id="d1e1091" n="18"> et clamaverunt videntes locum incendii ejus, dicentes: Quae
          similis civitati huic magnae ?</ab>
        <ab xml:id="d1e1094" n="19"> et miserunt pulverem super capita sua, et clamaverunt flentes,
          et lugentes, dicentes: Vae, vae civitas illa magna, in qua divites facti sunt omnes, qui
          habebant naves in mari de pretiis ejus: quoniam una hora desolata est.</ab>
        <ab xml:id="d1e1097" n="20"> Exsulta super eam caelum, et sancti apostoli, et prophetae : 
          quoniam judicavit Deus judicium vestrum de illa.</ab>
        <ab xml:id="d1e1100" n="21"> Et sustulit unus angelus fortis lapidem quasi molarem magnum,
          et misit in mare, dicens: Hoc impetu mittetur Babylon civitas illa magna, et ultra jam
          non invenietur.</ab>
        <ab xml:id="d1e1103" n="22"> Et vox citharoedorum, et musicorum, et tibia canentium, et tuba
          non audietur in te amplius: et omnis artifex omnis artis non invenietur in te amplius : 
          et vox molae non audietur in te amplius : </ab>
        <ab xml:id="d1e1106" n="23"> et lux lucernae non lucebit in te amplius: et vox sponsi et
          sponsae non audietur adhuc in te: quia mercatores tui erant principes terrae, quia in
          veneficiis tuis erraverunt omnes gentes.</ab>
        <ab xml:id="d1e1110" n="24"> Et in ea sanguis prophetarum et sanctorum inventus est: et
          omnium qui interfecti sunt in terra.</ab>
      </div>
      <div xml:id="d1e1114" type="chap" n="19">
        <ab xml:id="d1e1116" n="1">Post haec audivi quasi vocem turbarum multarum in caelo
          dicentium: Alleluja: salus, et gloria, et virtus Deo nostro est : </ab>
        <ab xml:id="d1e1119" n="2">quia vera et justa judicia sunt ejus, qui judicavit de meretrice
          magna, quae corrupit terram in prostitutione sua, et vindicavit sanguinem servorum suorum
          de manibus ejus.</ab>
        <ab xml:id="d1e1122" n="3">Et iterum dixerunt: Alleluja. Et fumus ejus ascendit in saecula
          saeculorum.</ab>
        <ab xml:id="d1e1125" n="4">Et ceciderunt seniores viginti quatuor, et quatuor animalia, et
          adoraverunt Deum sedentem super thronum, dicentes: Amen: alleluja.</ab>
        <ab xml:id="d1e1128" n="5">Et vox de throno exivit, dicens: Laudem dicite Deo nostro omnes
          servi ejus: et qui timetis eum pusilli et magni.</ab>
        <ab xml:id="d1e1132" n="6">Et audivi quasi vocem turbae magnae, et sicut vocem aquarum
          multarum, et sicut vocem tonitruorum magnorum, dicentium: Alleluja: quoniam regnavit
          Dominus Deus noster omnipotens.</ab>
        <ab xml:id="d1e1135" n="7">Gaudeamus, et exsultemus: et demus gloriam ei: quia venerunt
          nuptiae Agni, et uxor ejus praeparavit se.</ab>
        <ab xml:id="d1e1138" n="8">Et datum est illi ut cooperiat se byssino splendenti et candido.
          Byssinum enim justificationes sunt sanctorum.</ab>
        <ab xml:id="d1e1141" n="9">Et dixit mihi: Scribe: Beati qui ad coenam nuptiarum Agni
          vocati sunt ; et dixit mihi: Haec verba Dei vera sunt.</ab>
        <ab xml:id="d1e1144" n="10"> Et cecidi ante pedes ejus, ut adorarem eum. Et dicit mihi : 
          Vide ne feceris: conservus tuus sum, et fratrum tuorum habentium testimonium Jesu. Deum
          adora. Testimonium enim Jesu est spiritus prophetiae.
        </ab>
        <ab xml:id="d1e1148" n="11"> Et vidi caelum apertum, et ecce equus albus, et qui sedebat
          super eum, vocabatur Fidelis, et Verax, et cum justitia judicat et pugnat.</ab>
        <ab xml:id="d1e1152" n="12"> Oculi autem ejus sicut flamma ignis, et in capite ejus
          diademata multa, habens nomen scriptum, quod nemo novit nisi ipse.</ab>
        <ab xml:id="d1e1155" n="13"> Et vestitus erat veste aspersa sanguine: et vocatur nomen ejus
         : Verbum Dei.</ab>
        <ab xml:id="d1e1158" n="14"> Et exercitus qui sunt in caelo, sequebantur eum in equis albis,
          vestiti byssino albo et mundo.</ab>
        <ab xml:id="d1e1161" n="15"> Et de ore ejus procedit gladius ex utraque parte acutus, ut in
          ipso percutiat gentes. Et ipse reget eas in virga ferrea: et ipse calcat torcular vini
          furoris irae Dei omnipotentis.</ab>
        <ab xml:id="d1e1164" n="16"> Et habet in vestimento et in femore suo scriptum: Rex regum et
          Dominus dominantium.
        </ab>
        <ab xml:id="d1e1168" n="17"> Et vidi unum angelum stantem in sole, et clamavit voce magna,
          dicens omnibus avibus, quae volabant per medium caeli: Venite, et congregamini ad coenam
          magnam Dei : </ab>
        <ab xml:id="d1e1172" n="18"> ut manducetis carnes regum, et carnes tribunorum, et carnes
          fortium, et carnes equorum, et sedentium in ipsis, et carnes omnium liberorum, et
          servorum, et pusillorum et magnorum.</ab>
        <ab xml:id="d1e1175" n="19"> Et vidi bestiam, et reges terrae, et exercitus eorum
          congregatos ad faciendum praelium cum illo, qui sedebat in equo, et cum exercitu
          ejus.</ab>
        <ab xml:id="d1e1178" n="20"> Et apprehensa est bestia, et cum ea pseudopropheta: qui fecit
          signa coram ipso, quibus seduxit eos, qui acceperunt caracterem bestiae, et qui
          adoraverunt imaginem ejus. Vivi missi sunt hi duo in stagnum ignis ardentis sulphure
          : </ab>
        <ab xml:id="d1e1181" n="21"> et ceteri occisi sunt in gladio sedentis super equum, qui
          procedit de ore ipsius: et omnes aves saturatae sunt carnibus eorum.</ab>
      </div>
      <div xml:id="d1e1185" type="chap" n="20">
        <ab xml:id="d1e1187" n="1">Et vidi angelum descendentem de caelo, habentem clavem abyssi,
          et catenam magnam in manu sua.</ab>
        <ab xml:id="d1e1190" n="2">Et apprehendit draconem, serpentem antiquum, qui est diabolus,
          et Satanas, et ligavit eum per annos mille : </ab>
        <ab xml:id="d1e1193" n="3">et misit eum in abyssum, et clausit, et signavit super illum ut
          non seducat amplius gentes, donec consummentur mille anni: et post haec oportet illum
          solvi modico tempore.
        </ab>
        <ab xml:id="d1e1197" n="4">Et vidi sedes, et sederunt super eas, et judicium datum est
          illis: et animas decollatorum propter testimonium Jesu, et propter verbum Dei, et qui non
          adoraverunt bestiam, neque imaginem ejus, nec acceperunt caracterem ejus in frontibus, aut
          in manibus suis, et vixerunt, et regnaverunt cum Christo mille annis.</ab>
        <ab xml:id="d1e1200" n="5">Ceteri mortuorum non vixerunt, donec consummentur mille anni.
          Haec est resurrectio prima.</ab>
        <ab xml:id="d1e1204" n="6">Beatus, et sanctus, qui habet partem in resurrectione prima: in
          his secunda mors non habet potestatem: sed erunt sacerdotes Dei et Christi, et regnabunt
          cum illo mille annis.
        </ab>
        <ab xml:id="d1e1208" n="7">Et cum consummati fuerint mille anni, solvetur Satanas de
          carcere suo, et exibit, et seducet gentes, quae sunt super quatuor angulos terrae, Gog, et
          Magog, et congregabit eos in praelium, quorum numerus est sicut arena maris.</ab>
        <ab xml:id="d1e1211" n="8">Et ascenderunt super latitudinem terrae, et circuierunt castra
          sanctorum, et civitatem dilectam.</ab>
        <ab xml:id="d1e1214" n="9">Et descendit ignis a Deo de caelo, et devoravit eos: et
          diabolus, qui seducebat eos, missus est in stagnum ignis, et sulphuris, ubi et bestia</ab>
        <ab xml:id="d1e1217" n="10"> et pseudopropheta cruciabuntur die ac nocte in saecula
          saeculorum.</ab>
        <ab xml:id="d1e1220" n="11"> Et vidi thronum magnum candidum, et sedentem super eum, a cujus
          conspectu fugit terra, et caelum, et locus non est inventus eis.</ab>
        <ab xml:id="d1e1224" n="12"> Et vidi mortuos, magnos et pusillos, stantes in conspectu
          throni, et libri aperti sunt: et alius liber apertus est, qui est vitae: et judicati
          sunt mortui ex his, quae scripta erant in libris, secundum opera ipsorum : </ab>
        <ab xml:id="d1e1227" n="13"> et dedit mare mortuos, qui in eo erant: et mors et infernus
          dederunt mortuos suos, qui in ipsis erant: et judicatum est de singulis secundum opera
          ipsorum.</ab>
        <ab xml:id="d1e1230" n="14"> Et infernus et mors missi sunt in stagnum ignis. Haec est mors
          secunda.</ab>
        <ab xml:id="d1e1233" n="15"> Et qui non inventus est in libro vitae scriptus, missus est in
          stagnum ignis.</ab>
      </div>
      <div xml:id="d1e1237" type="chap" n="21">
        <ab xml:id="d1e1239" n="1">Et vidi caelum novum et terram novam. Primum enim caelum, et
          prima terra abiit, et mare jam non est.</ab>
        <ab xml:id="d1e1242" n="2">Et ego Joannes vidi sanctam civitatem Jerusalem novam
          descendentem de caelo a Deo, paratam sicut sponsam ornatam viro suo.</ab>
        <ab xml:id="d1e1245" n="3">Et audivi vocem magnam de throno dicentem: Ecce tabernaculum
          Dei cum hominibus, et habitabit cum eis. Et ipsi populus ejus erunt, et ipse Deus cum eis
          erit eorum Deus : </ab>
        <ab xml:id="d1e1248" n="4">et absterget Deus omnem lacrimam ab oculis eorum: et mors ultra
          non erit, neque luctus, neque clamor, neque dolor erit ultra, quia prima abierunt.</ab>
        <ab xml:id="d1e1251" n="5">Et dixit qui sedebat in throno: Ecce nova facio omnia. Et dixit
          mihi: Scribe, quia haec verba fidelissima sunt, et vera.</ab>
        <ab xml:id="d1e1255" n="6">Et dixit mihi: Factum est: ego sum alpha et omega, initium et
          finis. Ego sitienti dabo de fonte aquae vitae, gratis.</ab>
        <ab xml:id="d1e1258" n="7">Qui vicerit, possidebit haec: et ero illi Deus, et ille erit
          mihi filius.</ab>
        <ab xml:id="d1e1261" n="8">Timidis autem, et incredulis, et execratis, et homicidis, et
          fornicatoribus, et veneficis, et idolatris, et omnibus mendacibus, pars illorum erit in
          stagno ardenti igne et sulphure: quod est mors secunda.</ab>
        <ab xml:id="d1e1264" n="9">Et venit unus de septem angelis habentibus phialas plenas septem
          plagis novissimis, et locutus est mecum, dicens: Veni, et ostendam tibi sponsam, uxorem
          Agni.</ab>
        <ab xml:id="d1e1267" n="10"> Et sustulit me in spiritu in montem magnum et altum, et
          ostendit mihi civitatem sanctam Jerusalem descendentem de caelo a Deo,</ab>
        <ab xml:id="d1e1270" n="11"> habentem claritatem Dei: et lumen ejus simile lapidi pretioso
          tamquam lapidi jaspidis, sicut crystallum.</ab>
        <ab xml:id="d1e1274" n="12"> Et habebat murum magnum, et altum, habentem portas duodecim : 
          et in portis angelos duodecim, et nomina inscripta, quae sunt nomina duodecim tribuum
          filiorum IsraÃ«l : </ab>
        <ab xml:id="d1e1277" n="13"> ab oriente portae tres, et ab aquilone portae tres, et ab
          austro portae tres, et ab occasu portae tres.</ab>
        <ab xml:id="d1e1280" n="14"> Et murus civitatis habens fundamenta duodecim, et in ipsis
          duodecim nomina duodecim apostolorum Agni.</ab>
        <ab xml:id="d1e1283" n="15"> Et qui loquebatur mecum, habebat mensuram arundineam auream, ut
          metiretur civitatem, et portas ejus, et murum.</ab>
        <ab xml:id="d1e1286" n="16"> Et civitas in quadro posita est, et longitudo ejus tanta est
          quanta et latitudo: et mensus est civitatem de arundine aurea per stadia duodecim millia
         : et longitudo, et altitudo, et latitudo ejus aequalia sunt.</ab>
        <ab xml:id="d1e1289" n="17"> Et mensus est murum ejus centum quadraginta quatuor cubitorum,
          mensura hominis, quae est angeli.</ab>
        <ab xml:id="d1e1293" n="18"> Et erat structura muri ejus ex lapide jaspide: ipsa vero
          civitas aurum mundum simile vitro mundo.</ab>
        <ab xml:id="d1e1296" n="19"> Et fundamenta muri civitatis omni lapide pretioso ornata.
          Fundamentum primum, jaspis: secundum, sapphirus: tertium, calcedonius: quartum,
          smaragdus : </ab>
        <ab xml:id="d1e1299" n="20"> quintum, sardonyx: sextum, sardius: septimum, chrysolithus : 
          octavum, beryllus: nonum, topazius: decimum, chrysoprasus: undecimum, hyacinthus : 
          duodecimum, amethystus.</ab>
        <ab xml:id="d1e1302" n="21"> Et duodecim portae, duodecim margaritae sunt, per singulas: et
          singulae portae erant ex singulis margaritis: et platea civitatis aurum mundum, tamquam
          vitrum perlucidum.</ab>
        <ab xml:id="d1e1305" n="22"> Et templum non vidi in ea: Dominus enim Deus omnipotens
          templum illius est, et Agnus.</ab>
        <ab xml:id="d1e1308" n="23"> Et civitas non eget sole neque luna ut luceant in ea, nam
          claritas Dei illuminavit eam, et lucerna ejus est Agnus.</ab>
        <ab xml:id="d1e1312" n="24"> Et ambulabunt gentes in lumine ejus: et reges terrae afferent
          gloriam suam et honorem in illam.</ab>
        <ab xml:id="d1e1315" n="25"> Et portae ejus non claudentur per diem: nox enim non erit
          illic.</ab>
        <ab xml:id="d1e1318" n="26"> Et afferent gloriam et honorem gentium in illam.</ab>
        <ab xml:id="d1e1321" n="27"> Non intrabit in eam aliquod coinquinatum, aut abominationem
          faciens et mendacium, nisi qui scripti sunt in libro vitae Agni.</ab>
      </div>
      <div xml:id="d1e1325" type="chap" n="22">
        <ab xml:id="d1e1327" n="1">Et ostendit mihi fluvium aquae vitae, splendidum tamquam
          crystallum, procedentem de sede Dei et Agni.</ab>
        <ab xml:id="d1e1330" n="2">In medio plateae ejus, et ex utraque parte fluminis, lignum
          vitae, afferens fructus duodecim per menses singulos, reddens fructum suum et folia ligni
          ad sanitatem gentium.</ab>
        <ab xml:id="d1e1333" n="3">Et omne maledictum non erit amplius: sed sedes Dei et Agni in
          illa erunt, et servi ejus servient illi.</ab>
        <ab xml:id="d1e1336" n="4">Et videbunt faciem ejus: et nomen ejus in frontibus eorum.</ab>
        <ab xml:id="d1e1339" n="5">Et nox ultra non erit: et non egebunt lumine lucernae, neque
          lumine solis, quoniam Dominus Deus illuminabit illos, et regnabunt in saecula
            saeculorum.
        </ab>
        <ab xml:id="d1e1344" n="6">Et dixit mihi: Haec verba fidelissima sunt, et vera. Et Dominus
          Deus spirituum prophetarum misit angelum suum ostendere servis suis quae oportet fieri
          cito.</ab>
        <ab xml:id="d1e1347" n="7">Et ecce venio velociter. Beatus, qui custodit verba prophetiae
          libri hujus.</ab>
        <ab xml:id="d1e1350" n="8">Et ego Joannes, qui audivi, et vidi haec. Et postquam audissem,
          et vidissem, cecidi ut adorarem ante pedes angeli, qui mihi haec ostendebat : </ab>
        <ab xml:id="d1e1353" n="9">et dixit mihi: Vide ne feceris: conservus enim tuus sum, et
          fratrum tuorum prophetarum, et eorum qui servant verba prophetiae libri hujus: Deum
          adora.</ab>
        <ab xml:id="d1e1356" n="10"> Et dicit mihi: Ne signaveris verba prophetiae libri hujus : 
          tempus enim prope est.</ab>
        <ab xml:id="d1e1359" n="11"> Qui nocet, noceat adhuc: et qui in sordibus est, sordescat
          adhuc: et qui justus est, justificetur adhuc: et sanctus, sanctificetur adhuc.</ab>
        <ab xml:id="d1e1363" n="12"> Ecce venio cito, et merces mea mecum est, reddere unicuique
          secundum opera sua.</ab>
        <ab xml:id="d1e1366" n="13"> Ego sum alpha et omega, primus et novissimus, principium et
          finis.</ab>
        <ab xml:id="d1e1369" n="14"> Beati, qui lavant stolas suas in sanguine Agni: ut sit
          potestas eorum in ligno vitae, et per portas intrent in civitatem.</ab>
        <ab xml:id="d1e1372" n="15"> Foris canes, et venefici, et impudici, et homicidae, et idolis
          servientes, et omnis qui amat et facit mendacium.</ab>
        <ab xml:id="d1e1375" n="16"> Ego Jesus misi angelum meum testificari vobis haec in
          ecclesiis. Ego sum radix, et genus David, stella splendida et matutina.</ab>
        <ab xml:id="d1e1378" n="17"> Et spiritus, et sponsa dicunt: Veni. Et qui audit, dicat : 
          Veni. Et qui sitit, veniat: et qui vult, accipiat aquam vitae, gratis.</ab>
        <ab xml:id="d1e1382" n="18"> Contestor enim omni audienti verba prophetiae libri hujus: si
          quis apposuerit ad haec, apponet Deus super illum plagas scriptas in libro isto.</ab>
        <ab xml:id="d1e1385" n="19"> Et si quis diminuerit de verbis libri prophetiae hujus, auferet
          Deus partem ejus de libro vitae, et de civitate sancta, et de his quae scripta sunt in
          libro isto : </ab>
        <ab xml:id="d1e1388" n="20"> dicit qui testimonium perhibet istorum. Etiam venio cito : 
          amen. Veni, Domine Jesu.</ab>
        <ab xml:id="d1e1391" n="21"> Gratia Domini nostri Jesu Christi cum omnibus vobis. Amen.</ab>
      </div>


    </body>
  </text>
</TEI>
