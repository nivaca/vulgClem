<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>II Machabaeorum</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1"> Fratribus qui sunt per Aegyptum Judaeis, salutem dicunt fratres
          qui sunt in Jerosolymis Judaei, et qui in regione Judaeae, et pacem bonam.</ab>
        <ab xml:id="d1e36" n="2"> Benefaciat vobis Deus, et meminerit testamenti sui, quod locutus
          est ad Abraham, et Isaac, et Jacob servorum suorum fidelium :</ab>
        <ab xml:id="d1e39" n="3"> et det vobis cor omnibus ut colatis eum, et faciatis ejus
          voluntatem, corde magno et animo volenti.</ab>
        <ab xml:id="d1e42" n="4"> Adaperiat cor vestrum in lege sua, et in praeceptis suis, et
          faciat pacem.</ab>
        <ab xml:id="d1e45" n="5"> Exaudiat orationes vestras, et reconcilietur vobis, nec vos
          deserat in tempore malo.</ab>
        <ab xml:id="d1e49" n="6"> Et nunc hic sumus orantes pro vobis.</ab>
        <ab xml:id="d1e52" n="7"> Regnante Demetrio, anno centesimo sexagesimo nono, nos Judaei
          scripsimus vobis in tribulatione et impetu qui supervenit nobis in istis annis, ex quo
          recessit Jason a sancta terra, et a regno.</ab>
        <ab xml:id="d1e55" n="8"> Portam succenderunt, et effuderunt sanguinem innocentem : et
          oravimus ad Dominum, et exauditi sumus, et obtulimus sacrificium et similaginem, et
          accendimus lucernas, et proposuimus panes.</ab>
        <ab xml:id="d1e58" n="9"> Et nunc frequentate dies scenopegiae mensis Casleu.<pc
            ana="#pilcrow"/>
        </ab>
        <ab xml:id="d1e62" n="10"> Anno centesimo octogesimo octavo, populus qui est Jerosolymis et
          in Judaea, senatusque et Judas, Aristobolo magistro Ptolemaei regis, qui est de genere
          christorum sacerdotum, et his qui in Aegypto sunt Judaeis, salutem et sanitatem.</ab>
        <ab xml:id="d1e65" n="11"> De magnis periculis a Deo liberati, magnifice gratias agimus
          ipsi, utpote qui adversus talem regem dimicavimus.</ab>
        <ab xml:id="d1e69" n="12"> Ipse enim ebullire fecit de Perside eos qui pugnaverunt contra
          nos et sanctam civitatem.</ab>
        <ab xml:id="d1e72" n="13"> Nam cum in Perside esset dux ipse, et cum ipso immensus
          exercitus, cecidit in templo Naneae, consilio deceptus sacerdotum Naneae.</ab>
        <ab xml:id="d1e75" n="14"> Etenim cum ea habitaturus venit ad locum Antiochus et amici ejus,
          et ut acciperet pecunias multas dotis nomine.</ab>
        <ab xml:id="d1e78" n="15"> Cumque proposuissent eas sacerdotes Naneae, et ipse cum paucis
          ingressus esset intra ambitum fani, clauserunt templum,</ab>
        <ab xml:id="d1e81" n="16"> cum intrasset Antiochus : apertoque occulto aditu templi,
          mittentes lapides percusserunt ducem et eos qui cum eo erant : et diviserunt membratim, et
          capitibus amputatis foras projecerunt.</ab>
        <ab xml:id="d1e84" n="17"> Per omnia benedictus Deus, qui tradidit impios.</ab>
        <ab xml:id="d1e88" n="18"> Facturi igitur quinta et vigesima die mensis Casleu
          purificationem templi, necessarium duximus significare vobis : ut et vos quoque agatis
          diem scenopegiae, et diem ignis, qui datus est quando Nehemias aedificato templo et altari
          obtulit sacrificia.</ab>
        <ab xml:id="d1e91" n="19"> Nam cum in Persidem ducerentur patres nostri, sacerdotes qui tunc
          cultores Dei erant, acceptum ignem de altari occulte absconderunt in valle, ubi erat
          puteus altus et siccus, et in eo contutati sunt eum, ita ut omnibus ignotus esset
          locus.</ab>
        <ab xml:id="d1e94" n="20"> Cum autem praeterissent anni multi, et placuit Deo ut mitteretur
          Nehemias a rege Persidis, nepotes sacerdotum illorum qui absconderant, misit ad
          requirendum ignem : et sicut narraverunt nobis, non invenerunt ignem, sed aquam
          crassam.</ab>
        <ab xml:id="d1e97" n="21"> Et jussit eos haurire, et afferre sibi : et sacrificia quae
          imposita erant, jussit sacerdos Nehemias aspergi ipsa aqua : et ligna, et quae erant
          superposita.</ab>
        <ab xml:id="d1e100" n="22"> Utque hoc factum est, et tempus affuit quo sol refulsit, qui
          prius erat in nubilo, accensus est ignis magnus, ita ut omnes mirarentur.</ab>
        <ab xml:id="d1e103" n="23"> Orationem autem faciebant omnes sacerdotes, dum consummaretur
          sacrificium, Jonatha inchoante, ceteris autem respondentibus.</ab>
        <ab xml:id="d1e107" n="24"> Et Nehemiae erat oratio hunc habens modum : Domine Deus omnium
          creator, terribilis et fortis, justus et misericors, qui solus est bonus rex,</ab>
        <ab xml:id="d1e110" n="25"> solus praestans, solus justus et omnipotens et aeternus, qui
          liberas Israël de omni malo ; qui fecisti patres electos, et sanctificasti eos :</ab>
        <ab xml:id="d1e113" n="26"> accipe sacrificium pro universo populo tuo Israël, et custodi
          partem tuam, et sanctifica.</ab>
        <ab xml:id="d1e116" n="27"> Congrega dispersionem nostram, libera eos qui serviunt gentibus,
          et contemptos et abominatos respice, ut sciant gentes quia tu es Deus noster.</ab>
        <ab xml:id="d1e119" n="28"> Afflige opprimentes nos, et contumeliam facientes in
          superbia.</ab>
        <ab xml:id="d1e122" n="29"> Constitue populum tuum in loco sancto tuo, sicut dixit
          Moyses.</ab>
        <ab xml:id="d1e126" n="30"> Sacerdotes autem psallebant hymnos usquequo consumptum esset
          sacrificium.</ab>
        <ab xml:id="d1e129" n="31"> Cum autem consumptum esset sacrificium, ex residua aqua Nehemias
          jussit lapides majores perfundi.</ab>
        <ab xml:id="d1e132" n="32"> Quod ut factum est, ex eis flamma accensa est : sed ex lumine
          quod refulsit ab altari, consumpta est.</ab>
        <ab xml:id="d1e135" n="33"> Ut vero manifestata est res, renuntiatum est regi Persarum quod
          in loco in quo ignem absconderent hi qui translati fuerant sacerdotes, aqua apparuit, de
          qua Nehemias, et qui cum eo erant, purificaverunt sacrificia.</ab>
        <ab xml:id="d1e138" n="34"> Considerans autem rex, et rem diligenter examinans, fecit ei
          templum, ut probaret quod factum erat :</ab>
        <ab xml:id="d1e141" n="35"> et cum probasset, sacerdotibus donavit multa bona, et alia atque
          alia munera : et accipiens manu sua, tribuebat eis.</ab>
        <ab xml:id="d1e145" n="36"> Appellavit autem Nehemias hunc locum Nephthar, quod
          interpretatur Purificatio : vocatur autem apud plures Nephi.</ab>
      </div>
      <div xml:id="d1e149" type="chap" n="2">
        <ab xml:id="d1e151" n="1"> Invenitur autem in descriptionibus Jeremiae prophetae, quod
          jussit eos ignem accipere qui transmigrabant, ut significatum est, et ut mandavit
          transmigratis.</ab>
        <ab xml:id="d1e154" n="2"> Et dedit illis legem, ne obliviscerentur praecepta Domini, et non
          exerrarent mentibus, videntes simulacra aurea et argentea, et ornamenta eorum.</ab>
        <ab xml:id="d1e157" n="3"> Et alia hujusmodi dicens, hortabatur ne legem amoverent a corde
          suo.</ab>
        <ab xml:id="d1e160" n="4"> Erat autem in ipsa scriptura, quomodo tabernaculum et arcam
          jussit propheta divino responso ad se facto comitari secum, usquequo exiit in montem in
          quo Moyses ascendit, et vidit Dei haereditatem.</ab>
        <ab xml:id="d1e163" n="5"> Et veniens ibi Jeremias, invenit locum speluncae : et
          tabernaculum, et arcam, et altare incensi intulit illuc, et ostium obstruxit.</ab>
        <ab xml:id="d1e167" n="6"> Et accesserunt quidam simul, qui sequebantur, ut notarent sibi
          locum : et non potuerunt invenire.</ab>
        <ab xml:id="d1e170" n="7"> Ut autem cognovit Jeremias, culpans illos dixit : Quod ignotus
          erit locus donec congreget Deus congregationem populi, et propitius fiat :</ab>
        <ab xml:id="d1e173" n="8"> et tunc Dominus ostendet haec, et apparebit majestas Domini, et
          nubes erit, sicut et Moysi manifestabatur, et sicut cum Salomon petiit ut locus
          sanctificaretur magno Deo, manifestabat haec.</ab>
        <ab xml:id="d1e176" n="9"> Magnifice etenim sapientiam tractabat : et ut sapientiam habens,
          obtulit sacrificium dedicationis et consummationis templi.</ab>
        <ab xml:id="d1e179" n="10"> Sicut et Moyses orabat ad Dominum, et descendit ignis de caelo
          et consumpsit holocaustum, sic et Salomon oravit, et descendit ignis de caelo et
          consumpsit holocaustum.</ab>
        <ab xml:id="d1e182" n="11"> Et dixit Moyses : Eo quod non sit comestum quod erat pro
          peccato, consumptum est.</ab>
        <ab xml:id="d1e186" n="12"> Similiter et Salomon octo diebus celebravit dedicationem.<pc
            ana="#pilcrow"/>
        </ab>
        <ab xml:id="d1e190" n="13"> Inferebantur autem in descriptionibus et commentariis Nehemiae
          haec eadem : et ut construens bibliothecam congregavit de regionibus libros et prophetarum
          et David, et epistolas regum, et de donariis.</ab>
        <ab xml:id="d1e193" n="14"> Similiter autem et Judas ea quae deciderant per bellum quod
          nobis acciderat, congregavit omnia, et sunt apud nos.</ab>
        <ab xml:id="d1e196" n="15"> Si ergo desideratis haec, mittite qui perferant vobis.</ab>
        <ab xml:id="d1e199" n="16"> Acturi itaque purificationem scripsimus vobis : bene ergo
          facietis, si egeritis hos dies.</ab>
        <ab xml:id="d1e202" n="17"> Deus autem, qui liberavit populum suum, et reddidit haereditatem
          omnibus, et regnum, et sacerdotium, et sanctificationem,</ab>
        <ab xml:id="d1e206" n="18"> sicut promisit in lege, speramus quod cito nostri miserebitur,
          et congregavit de sub caelo in locum sanctum.</ab>
        <ab xml:id="d1e209" n="19"> Eripuit enim nos de magnis periculis, et locum purgavit.<pc
            ana="#pilcrow"/>
        </ab>
        <ab xml:id="d1e213" n="20"> De Juda vero Machabaeo, et fratribus ejus, et de templi magni
          purificatione, et de arae dedicatione,</ab>
        <ab xml:id="d1e216" n="21"> sed et de praeliis quae pertinent ad Antiochum Nobilem et filium
          ejus Eupatorem,</ab>
        <ab xml:id="d1e219" n="22"> et de illuminationibus quae de caelo factae sunt ad eos qui pro
          Judaeis fortiter fecerunt, ita ut universam regionem, cum pauci essent, vindicarent, et
          barbaram multitudinem fugarent,</ab>
        <ab xml:id="d1e222" n="23"> et famosissimum in toto orbe templum recuperarent, et civitatem
          liberarent, et leges quae abolitae erant, restituerentur, Domino cum omni tranquillitate
          propitio facto illis.</ab>
        <ab xml:id="d1e226" n="24"> Itemque ab Jasone Cyrenaeo quinque libris comprehensa tentavimus
          nos uno volumine breviare.</ab>
        <ab xml:id="d1e229" n="25"> Considerantes enim multitudinem librorum, et difficultatem
          volentibus aggredi narrationes historiarum propter multitudinem rerum,</ab>
        <ab xml:id="d1e232" n="26"> curavimus volentibus quidem legere, ut esset animi oblectatio :
          studiosis vero, ut facilius possint memoriae commendare : omnibus autem legentibus
          utilitas conferatur.</ab>
        <ab xml:id="d1e235" n="27"> Et nobis quidem ipsis, qui hoc opus breviandi causa suscepimus,
          non facilem laborem, immo vero negotium plenum vigiliarum et sudoris assumpsimus.</ab>
        <ab xml:id="d1e238" n="28"> Sicut hi qui praeparant convivium, et quaerunt aliorum voluntati
          parere propter multorum gratiam, libenter laborem sustinemus.</ab>
        <ab xml:id="d1e241" n="29"> Veritatem quidem de singulis auctoribus concedentes, ipsi autem
          secundum datam formam brevitati studentes.</ab>
        <ab xml:id="d1e245" n="30"> Sicut enim novae domus architecto de universa structura curandum
          est ; ei vero qui pingere curat, quae apta sunt ad ornatum exquirenda sunt : ita
          aestimandum est et in nobis.</ab>
        <ab xml:id="d1e248" n="31"> Etenim intellectum colligere, et ordinare sermonem, et curiosius
          partes singulas quasque disquirere, historiae congruit auctori :</ab>
        <ab xml:id="d1e251" n="32"> brevitatem vero dictionis sectari, et executiones rerum vitare,
          brevianti concedendum est.</ab>
        <ab xml:id="d1e254" n="33"> Hinc ergo narrationem incipiemus : de praefatione tantum dixisse
          sufficiat. Stultum etenim est ante historiam effluere, in ipsa autem historia
          succingi.</ab>
      </div>
      <div xml:id="d1e258" type="chap" n="3">
        <ab xml:id="d1e260" n="1"> Igitur cum sancta civitas habitaretur in omni pace, leges etiam
          adhuc optime custodirentur, propter Oniae pontificis pietatem, et animos odio habentes
          mala,</ab>
        <ab xml:id="d1e263" n="2"> fiebat ut et ipsi reges et principes locum summo honore dignum
          ducerent, et templum maximis muneribus illustrarent :</ab>
        <ab xml:id="d1e266" n="3"> ita ut Seleucus Asiae rex de redditibus suis praestaret omnes
          sumptus ad ministerium sacrificiorum pertinentes.</ab>
        <ab xml:id="d1e269" n="4"> Simon autem de tribu Benjamin, praepositus templi constitutus,
          contendebat, obsistente sibi principe sacerdotum, iniquum aliquid in civitate moliri.</ab>
        <ab xml:id="d1e272" n="5"> Sed cum vincere Oniam non posset, venit ad Apollonium Tharsaeae
          filium, qui eo tempore erat dux Coelesyriae et Phoenicis :</ab>
        <ab xml:id="d1e276" n="6"> et nuntiavit ei pecuniis innumerabilibus plenum esse aerarium
          Jerosolymis, et communes copias immensas esse, quae non pertinent ad rationem
          sacrificiorum : esse autem possibile sub potestate regis cadere universa.</ab>
        <ab xml:id="d1e279" n="7"> Cumque retulisset ad regem Apollonius de pecuniis quae delatae
          erant, illae accitum Heliodorum, qui erat super negotia ejus, misit, cum mandatis ut
          praedictam pecuniam transportaret.</ab>
        <ab xml:id="d1e282" n="8"> Statimque Heliodorus iter est agressus, specie quidem quasi per
          Coelesyriam et Phoenicen civitates esset peragraturus, re vera autem regis propositum
          perfecturus.</ab>
        <ab xml:id="d1e285" n="9"> Sed cum venisset Jerosolymam, et benigne a summo sacerdote in
          civitate esset exceptus, narravit de dato indicio pecuniarum, et cujus rei gratia adesset,
          aperuit : interrogabat autem si vere haec ita essent.</ab>
        <ab xml:id="d1e288" n="10"> Tunc summus sacerdos ostendit deposita esse haec, et victualia
          viduarum et pupillorum :</ab>
        <ab xml:id="d1e291" n="11"> quaedam vero esse Hircani Tobiae viri valde eminentis, in his
          quae detulerat impius Simon : universa autem argenti talenta esse quadringenta, et auri
          ducenta :</ab>
        <ab xml:id="d1e295" n="12"> decipi vero eos qui credidissent loco et templo quod per
          universum mundum honoratur pro sui veneratione et sanctitate, omnino impossibile
          esse.</ab>
        <ab xml:id="d1e298" n="13"> At ille pro his quae habebat in mandatis a rege, dicebat omni
          genere regi ea esse deferenda.</ab>
        <ab xml:id="d1e301" n="14"> Constituta autem die, intrabat de his Heliodorus ordinaturus.
          Non modica vero per universam civitatem erat trepidatio.</ab>
        <ab xml:id="d1e304" n="15"> Sacerdotes autem ante altare cum stolis sacerdotalibus
          jactaverunt se, et invocabant de caelo eum qui de depositis legem posuit, ut his qui
          deposuerant ea salva custodiret.</ab>
        <ab xml:id="d1e307" n="16"> Jam vero qui videbat summi sacerdotis vultum, mente vulnerabatur
          : facies enim et color immutatus declarabat internum animi dolorem :</ab>
        <ab xml:id="d1e310" n="17"> circumfusa enim erat moestitia quaedam viro, et horror corporis,
          per quem manifestus aspicientibus dolor cordis ejus efficiebatur.</ab>
        <ab xml:id="d1e314" n="18"> Alii etiam gregatim de domibus confluebant, publica
          supplicatione obsecrantes, pro eo quod in contemptum locus esset venturus.</ab>
        <ab xml:id="d1e317" n="19"> Accinctaeque mulieres ciliciis pectus, per plateas confluebant :
          sed et virgines quae conclusae erant, procurrebant ad Oniam, aliae autem ad muros, quaedam
          vero per fenestras aspiciebant :</ab>
        <ab xml:id="d1e320" n="20"> universae autem protendentes manus in caelum, deprecabantur
          :</ab>
        <ab xml:id="d1e323" n="21"> erat enim misera commistae multitudinis, et magni sacerdotis in
          agone constituti exspectatio.</ab>
        <ab xml:id="d1e326" n="22"> Et hi quidem invocabant omnipotentem Deum, ut credita sibi his
          qui crediderant, cum omni integritate conservarentur.</ab>
        <ab xml:id="d1e329" n="23"> Heliodorus autem, quod decreverat, perficiebat eodem loco ipse
          cum satellitibus circa aerarium praesens.</ab>
        <ab xml:id="d1e333" n="24"> Sed spiritus omnipotentis Dei magnam fecit suae ostensionis
          evidentiam, ita ut omnes qui ausi fuerant parere ei, ruentes Dei virtute, in dissolutionem
          et formidinem converterentur.</ab>
        <ab xml:id="d1e336" n="25"> Apparuit enim illis quidam equus terribilem habens sessorem,
          optimis operimentis adornatus : isque cum impetu Heliodoro priores calces elisit : qui
          autem ei sedebat, videbatur arma habere aurea.</ab>
        <ab xml:id="d1e339" n="26"> Alii etiam apparuerunt duo juvenes virtute decori, optimi
          gloria, speciosique amictu : qui circumsteterunt eum, et ex utraque parte flagellabant,
          sine intermissione multis plagis verberantes.</ab>
        <ab xml:id="d1e342" n="27"> Subito autem Heliodorus concidit in terram, eumque multa
          caligine circumfusum rapuerunt, atque in sella gestatoria positum ejecerunt.</ab>
        <ab xml:id="d1e345" n="28"> Et is, qui cum multis cursoribus et satellitibus praedictum
          ingressus est aerarium, portabatur nullo sibi auxilium ferente, manifesta Dei cognita
          virtute :</ab>
        <ab xml:id="d1e348" n="29"> et ille quidem per divinam virtutem jacebat mutus, atque omni
          spe et salute privatus.</ab>
        <ab xml:id="d1e352" n="30"> Hi autem Dominum benedicebant, quia magnificabat locum suum : et
          templum, quod paulo ante timore ac tumultu erat plenum, apparente omnipotente Domino,
          gaudio et laetitia impletum est.</ab>
        <ab xml:id="d1e355" n="31"> Tunc vero ex amicis Heliodori quidam rogabant confestim Oniam,
          ut invocaret Altissimum ut vitam donaret ei qui in supremo spiritu erat constitutus.</ab>
        <ab xml:id="d1e358" n="32"> Considerans autem summus sacerdos ne forte rex suspicaretur
          malitiam aliquam ex Judaeis circa Heliodorum consummatum, obtulit pro salute viri hostiam
          salutarem.</ab>
        <ab xml:id="d1e361" n="33"> Cumque summus sacerdos exoraret, iidem juvenes eisdem vestibus
          amicti astantes Heliodoro, dixerunt : Oniae sacerdoti gratias age : nam propter eum
          Dominus tibi vitam donavit.</ab>
        <ab xml:id="d1e364" n="34"> Tu autem a Deo flagellatus, nuntia omnibus magnalia Dei, et
          potestatem. Et his dictis, non comparuerunt.</ab>
        <ab xml:id="d1e367" n="35"> Heliodorus autem, hostia Deo oblata, et votis magnis promissis
          ei qui vivere illi concessit, et Oniae gratias agens, recepto exercitu, repedabat ad
          regem.</ab>
        <ab xml:id="d1e371" n="36"> Testabatur autem omnibus ea quae sub oculis suis viderat opera
          magni Dei.</ab>
        <ab xml:id="d1e374" n="37"> Cum autem rex interrogasset Heliodorum, quis esset aptus adhuc
          semel Jerosolymam mitti, ait :</ab>
        <ab xml:id="d1e377" n="38"> Si quem habes hostem, aut regni tui insidiatorem, mitte illuc,
          et flagellatum eum recipies, si tamen evaserit : eo quod in loco sit vere Dei quaedam
          virtus.</ab>
        <ab xml:id="d1e380" n="39"> Nam ipse, qui habet in caelis habitationem, visitator et adjutor
          est loci illius, et venientes ad malefaciendum percutit ac perdit.</ab>
        <ab xml:id="d1e383" n="40"> Igitur de Heliodoro et aerarii custodia ita res se habet.</ab>
      </div>
      <div xml:id="d1e387" type="chap" n="4">
        <ab xml:id="d1e389" n="1"> Simon autem praedictus, pecuniarum et patriae delator, male
          loquebatur de Onia, tamquam ipse Heliodorum instigasset ad haec, et ipse fuisset incentor
          malorum :</ab>
        <ab xml:id="d1e392" n="2"> provisoremque civitatis, ac defensorem gentis suae, et
          aemulatorem legis Dei, audebat insidiatorem regni dicere.</ab>
        <ab xml:id="d1e395" n="3"> Sed cum inimicitiae in tantum procederent ut etiam per quosdam
          Simonis necessarios homicidia fierent,</ab>
        <ab xml:id="d1e398" n="4"> considerans Onias periculum contentionis, et Apollonium insanire,
          utpote ducem Coelesyriae et Phoenicis, ad augendam malitiam Simonis ad regem se
          contulit,</ab>
        <ab xml:id="d1e401" n="5"> non ut civium accusator, sed communem utilitatem apud semetipsum
          universae multitudinis considerans.</ab>
        <ab xml:id="d1e405" n="6"> Videbat enim sine regali providentia impossibile esse pacem rebus
          dari, nec Simonem posse cessare a stultitia sua.<pc ana="#pilcrow"/>
        </ab>
        <ab xml:id="d1e409" n="7"> Sed post Seleuci vitae excessum, cum suscepisset regnum
          Antiochus, qui Nobilis appellabatur, ambiebat Jason frater Oniae summum sacerdotium :</ab>
        <ab xml:id="d1e412" n="8"> adito rege, promittens ei argenti talenta trecenta sexaginta, et
          ex redditibus aliis talenta octoginta,</ab>
        <ab xml:id="d1e415" n="9"> super haec promittebat et alia centum quinquaginta, si potestati
          ejus concederetur, gymnasium et ephebiam sibi constituere, et eos qui in Jerosolymis
          erant, Antiochenos scribere.</ab>
        <ab xml:id="d1e418" n="10"> Quod cum rex annuisset, et obtinuisset principatum, statim ad
          gentilem ritum contribules suos transferre coepit,</ab>
        <ab xml:id="d1e421" n="11"> et amotis his quae humanitatis causa Judaeis a regibus fuerant
          constituta per Joannem patrem Eupolemi, qui apud Romanos de amicitia et societate functus
          est legatione legitima, civium jura destituens, prava instituta sanciebat.</ab>
        <ab xml:id="d1e425" n="12"> Etenim ausus est sub ipsa arce gymnasium constituere, et optimos
          quosque epheborum in lupanaribus ponere.</ab>
        <ab xml:id="d1e428" n="13"> Erat autem hoc non initium, sed incrementum quoddam, et
          profectus gentilis et alienigenae conversationis, propter impii et non sacerdotis Jasonis
          nefarium, et inauditum scelus :</ab>
        <ab xml:id="d1e431" n="14"> ita ut sacerdotes jam non circa altaris officia dediti essent,
          sed contempto templo et sacrificiis neglectis, festinarent participes fieri palaestrae et
          praebitionis ejus injustae, et in exercitiis disci.</ab>
        <ab xml:id="d1e434" n="15"> Et patrios quidem honores nihil habentes, graecas glorias
          optimas arbitrabantur :</ab>
        <ab xml:id="d1e437" n="16"> quarum gratia periculosa eos contentio habebat, et eorum
          instituta aemulabantur, ac per omnia his consimiles esse cupiebant, quos hostes et
          peremptores habuerant.</ab>
        <ab xml:id="d1e440" n="17"> In leges enim divinas impie agere impune non cedit : sed hoc
          tempus sequens declarabit.</ab>
        <ab xml:id="d1e444" n="18"> Cum autem quinquennalis agon Tyri celebraretur, et rex praesens
          esset,</ab>
        <ab xml:id="d1e447" n="19"> misit Jason facinorosus ab Jerosolymis viros peccatores,
          portantes argenti didrachmas trecentas in sacrificum Herculis : quas postulaverunt hi qui
          asportaverant ne in sacrificiis erogarentur, quia non oporteret, sed in alios sumptus eas
          deputari.</ab>
        <ab xml:id="d1e450" n="20"> Sed hae oblatae sunt quidem ab eo qui miserat in sacrificium
          Herculis : propter praesentes autem datae sunt in fabricam navium triremium.</ab>
        <ab xml:id="d1e453" n="21"> Misso autem in Aegyptum Apollonio Mnesthei filio propter
          primates Ptolemaei Philometoris regis, cum cognovisset Antiochus alienum se a negotiis
          regni effectum, propriis utilitatibus consulens, profectus inde venit Joppen, et inde
          Jerosolymam.</ab>
        <ab xml:id="d1e456" n="22"> Et magnifice ab Jasone et civitate susceptus, cum facularum
          luminibus et laudibus ingressus est : et inde in Phoenicen exercitum convertit.<pc
            ana="#pilcrow"/>
        </ab>
        <ab xml:id="d1e460" n="23"> Et post triennii tempus, misit Jason Menelaum supradicti Simonis
          fratrem portantem pecunias regi, et de negotiis necessariis responsa perlaturum.</ab>
        <ab xml:id="d1e464" n="24"> At ille commendatus regi, cum magnificasset faciem potestatis
          ejus, in semetipsum retorsit summum sacerdotium, superponens Jasoni talenta argenti
          trecenta.</ab>
        <ab xml:id="d1e467" n="25"> Acceptisque a rege mandatis, venit, nihil quidem habens dignum
          sacerdotio : animos vero crudelis tyranni, et ferae beluae iram gerens.</ab>
        <ab xml:id="d1e470" n="26"> Et Jason quidem, qui proprium fratrem captivaverat, ipse
          deceptus profugus in Ammanitem expulsus est regionem.</ab>
        <ab xml:id="d1e473" n="27"> Menelaus autem principatum quidem obtinuit : de pecuniis vero
          regi promissis, nihil agebat, cum exactionem faceret Sostratus, qui arci erat
          praepositus,</ab>
        <ab xml:id="d1e476" n="28"> nam ad hunc exactio vectigalium pertinebant : quam ob causam
          utrique ad regem sunt evocati.</ab>
        <ab xml:id="d1e479" n="29"> Et Menelaus amotus est a sacerdotio, succedente Lysimacho fratre
          suo : Sostratus autem praelatus est Cypriis.</ab>
        <ab xml:id="d1e483" n="30"> Et cum haec agerentur, contigit Tharsenses et Mallotas
          seditionem movere, eo quod Antiochidi regis concubinae dono essent dati.</ab>
        <ab xml:id="d1e486" n="31"> Festinanter itaque rex venit sedare illos, relicto suffecto uno
          ex comitibus suis Andronico.</ab>
        <ab xml:id="d1e489" n="32"> Ratus autem Menelaus accepisse se tempus opportunum, aurea
          quaedam vasa e templo furatus donavit Andronico, et alia vendiderat Tyri, et per vicinas
          civitates.</ab>
        <ab xml:id="d1e492" n="33"> Quod cum certissime cognovisset Onias, arguebat eum, ipse in
          loco tuto se continens Antiochiae secus Daphnem.<pc ana="#pilcrow"/>
        </ab>
        <ab xml:id="d1e496" n="34"> Unde Menelaus accedens ad Andronicum, rogabat ut Oniam
          interficeret. Qui cum venisset ad Oniam, et datis dextris cum jurejurando (quamvis esset
          ei suspectus) suasisset de asylo procedere, statim eum peremit, non veritus
          justitiam.</ab>
        <ab xml:id="d1e499" n="35"> Ob quam causam non solum Judaei, sed aliae quoque nationes
          indignabantur, et moleste ferebant de nece tanti viri injusta.</ab>
        <ab xml:id="d1e503" n="36"> Sed regressum regem de Ciliciae locis adierunt Judaei apud
          Antiochiam, simul et Graeci, conquerentes de iniqua nece Oniae.</ab>
        <ab xml:id="d1e506" n="37"> Contristatus itaque animo Antiochus propter Oniam, et flexus ad
          misericordiam, lacrimas fudit, recordatus defuncti sobrietatem et modestiam :</ab>
        <ab xml:id="d1e509" n="38"> accensisque animis Andronicum purpura exutum, per totam
          civitatem jubet circumduci : et in eodem loco in quo in Oniam impietatem commiserat,
          sacrilegum vita privari, Domino illi condignam retribuente poenam.<pc ana="#pilcrow"/>
        </ab>
        <ab xml:id="d1e513" n="39"> Multis autem sacrilegiis in templo a Lysimacho commissis Menelai
          consilio, et divulgata fama, congregata est multitudo adversum Lysimachum multo jam auro
          exportato.</ab>
        <ab xml:id="d1e516" n="40"> Turbis autem insurgentibus, et animis ira repletis, Lysimachus
          armatis fere tribus millibus iniquis manibus uti coepit, duce quodam tyranno, aetate
          pariter et dementia provecto.</ab>
        <ab xml:id="d1e519" n="41"> Sed ut intellexerunt conatum Lysimachi, alii lapides, alii
          fustes validos arripuere : quidam vero cinerem in Lysimachum jecere.</ab>
        <ab xml:id="d1e523" n="42"> Et multi quidem vulnerati, quidam autem et prostrati, omnes vero
          in fugam conversi sunt : ipsum etiam sacrilegum secus aerarium interfecerunt.</ab>
        <ab xml:id="d1e526" n="43"> De his ergo coepit judicium adversus Menelaum agitari.</ab>
        <ab xml:id="d1e529" n="44"> Et cum venisset rex Tyrum, ad ipsum negotium detulerunt missi
          tres viri a senioribus.</ab>
        <ab xml:id="d1e532" n="45"> Et cum superaretur Menelaus, promisit Ptolemaeo multas pecunias
          dare ad suadendum regi.</ab>
        <ab xml:id="d1e535" n="46"> Itaque Ptolemaeus in quodam atrio positum quasi refrigerandi
          gratia regem adiit, et deduxit a sententia :</ab>
        <ab xml:id="d1e538" n="47"> et Menelaum quidem universae malitiae reum criminibus absolvit :
          miseros autem qui, etiamsi apud Scythas causam dixissent, innocentes judicarentur, hos
          morte damnavit.</ab>
        <ab xml:id="d1e542" n="48"> Cito ergo injustam poenam dederunt, qui pro civitate, et populo,
          et sacris vasis causam prosecuti sunt.</ab>
        <ab xml:id="d1e545" n="49"> Quam ob rem Tyrii quoque indignati, erga sepulturam eorum
          liberalissimi extiterunt.</ab>
        <ab xml:id="d1e548" n="50"> Menelaus autem, propter eorum qui in potentia erant avaritiam,
          permanebat in potestate, crescens in malitia ad insidias civium.</ab>
      </div>
      <div xml:id="d1e552" type="chap" n="5">
        <ab xml:id="d1e554" n="1"> Eodem tempore, Antiochus secundam profectionem paravit in
          Aegyptum.</ab>
        <ab xml:id="d1e557" n="2"> Contigit autem per universam Jerosolymorum civitatem videri
          diebus quadraginta per aëra equites discurrentes, auratas stolas habentes et hastis, quasi
          cohortes armatos :</ab>
        <ab xml:id="d1e560" n="3"> et cursus equorum per ordines digestos, et congressiones fieri
          cominus, et scutorum motus, et galeatorum multitudinem gladiis districtis, et telorum
          jactus, et aureorum armorum splendorem, omnisque generis loricarum.</ab>
        <ab xml:id="d1e563" n="4"> Quapropter omnes rogabant in bonum monstra converti.</ab>
        <ab xml:id="d1e566" n="5"> Sed cum falsus rumor exisset, tamquam vita excessisset Antiochus,
          assumptis Jason non minus mille viris, repente agressus est civitatem : et civibus ad
          murum convolantibus ad ultimum apprehensa civitate, Menelaus fugit in arcem :</ab>
        <ab xml:id="d1e570" n="6"> Jason vero non parcebat in caede civibus suis, nec cogitabat
          prosperitatem adversum cognatos malum esse maximum, arbitrans hostium et non civium se
          trophaea capturum.</ab>
        <ab xml:id="d1e573" n="7"> Et principatum quidem non obtinuit, finem vero insidiarum suarum
          confusionem accepit, et profugus iterum abiit in Ammanitem.</ab>
        <ab xml:id="d1e576" n="8"> Ad ultimum, in exitium sui conclusus ab Areta Arabum tyranno
          fugiens de civitate in civitatem, omnibus odiosus, ut refuga legum et execrabilis, ut
          patriae et civium hostis, in Aegyptum extrusus est :</ab>
        <ab xml:id="d1e579" n="9"> et qui multos de patria sua expulerat, peregre periit,
          Lacedaemonas profectus, quasi pro cognatione ibi refugium habiturus :</ab>
        <ab xml:id="d1e582" n="10"> et qui insepultos multos abjecerat, ipse et illamentatus et
          insepultus abjicitur, sepultura neque peregrina usus, neque patrio sepulchro
            participans.<pc ana="#pilcrow"/>
        </ab>
        <ab xml:id="d1e586" n="11"> His itaque gestis, suspicatus est rex societatem deserturos
          Judaeos : et ob hoc profectus ex Aegypto efferatis animis, civitatem quidem armis
          cepit.</ab>
        <ab xml:id="d1e590" n="12"> Jussit autem militibus interficere, nec parcere occursantibus,
          et per domos ascendentes trucidare.</ab>
        <ab xml:id="d1e593" n="13"> Fiebant ergo caedes juvenum ac seniorum, et mulierum et natorum
          exterminia, virginumque et parvulorum neces.</ab>
        <ab xml:id="d1e596" n="14"> Erant autem toto triduo octoginta millia interfecti, quadraginta
          millia vincti, non minus autem venundati.</ab>
        <ab xml:id="d1e599" n="15"> Sed nec ista sufficiunt : ausus est etiam intrare templum
          universa terra sanctius, Menelao ductore, qui legum et patriae fuit proditor :</ab>
        <ab xml:id="d1e602" n="16"> et scelestis manibus sumens sancta vasa, quae ab aliis regibus
          et civitatibus erant posita ad ornatum loci, et gloriam, contrectabat indigne, et
          contaminabat.</ab>
        <ab xml:id="d1e605" n="17"> Ita alienatus mente Antiochus, non considerabat quod propter
          peccata habitantium civitatem, modicum Deus fuerat iratus : propter quod et accidit circa
          locum despectio :</ab>
        <ab xml:id="d1e609" n="18"> alioquin nisi contigisset eos multis peccatis esse involutos,
          sicut Heliodorus, qui missus est a Seleuco rege ad expoliandum aerarium, etiam hic statim
          adveniens flagellatus, et repulsus utique fuisset ab audacia.</ab>
        <ab xml:id="d1e612" n="19"> Verum non propter locum, gentem : sed propter gentem, locum Deus
          elegit.</ab>
        <ab xml:id="d1e615" n="20"> Ideoque et ipse locus particeps factus est populi malorum :
          postea autem fiet socius bonorum, et qui derelictus in ira Dei omnipotentis est, iterum in
          magni Domini reconciliatione cum summa gloria exaltabitur.</ab>
        <ab xml:id="d1e618" n="21"> Igitur Antiochus mille et octingentis ablatis de templo
          talentis, velociter Antiochiam regressus est, existimans se prae superbia terram ad
          navigandum, pelagus vero ad iter agendum deducturum propter mentis elationem.</ab>
        <ab xml:id="d1e621" n="22"> Reliquit autem et praepositos ad affligendam gentem :
          Jerosolymis quidem Philippum genere Phrygem, moribus crudeliorem eo ipso a quo constitutus
          est :</ab>
        <ab xml:id="d1e624" n="23"> in Garizim autem Andronicum et Menelaum, qui gravius quam ceteri
          imminebant civibus.</ab>
        <ab xml:id="d1e628" n="24"> Cumque appositus esset contra Judaeos, misit odiosum principem
          Apollonium cum exercitu viginti et duobus millibus, praecipiens ei omnes perfectae aetatis
          interficere, mulieres ac juvenes vendere.</ab>
        <ab xml:id="d1e631" n="25"> Qui cum venisset Jerosolymam, pacem simulans, quievit usque ad
          diem sanctum sabbati : et tunc feriatis Judaeis arma capere suis praecepit.</ab>
        <ab xml:id="d1e634" n="26"> Omnesque qui ad spectaculum processerant, trucidavit : et
          civitatem cum armatis discurrens, ingentem multitudinem peremit.</ab>
        <ab xml:id="d1e637" n="27"> Judas autem Machabaeus, qui decimus fuerat, secesserat in
          desertum locum, ibique inter feras vitam in montibus cum suis agebat : et foeni cibo
          vescentes, demorabantur, ne participes essent coinquinationis.</ab>
      </div>
      <div xml:id="d1e642" type="chap" n="6">
        <ab xml:id="d1e644" n="1"> Sed non post multum temporis, misit rex senem quemdam
          Antiochenum, qui compelleret Judaeos ut se transferrent a patriis et Dei legibus :</ab>
        <ab xml:id="d1e647" n="2"> contaminare etiam quod in Jerosolymis erat templum, et
          cognominare Jovis Olympii : et in Garizim, prout erant hi qui locum inhabitabant, Jovis
          hospitalis.</ab>
        <ab xml:id="d1e650" n="3"> Pessima autem et universis gravis erat malorum incursio :</ab>
        <ab xml:id="d1e653" n="4"> nam templum luxuria et comessationibus gentium erat plenum, et
          scortantium cum meretricibus : sacratisque aedibus mulieres se ultro ingerebant, intro
          ferentes ea quae non licebat.</ab>
        <ab xml:id="d1e656" n="5"> Altare etiam plenum erat illicitis, quae legibus
          prohibebantur.</ab>
        <ab xml:id="d1e660" n="6"> Neque autem sabbata custodiebantur, neque dies solemnes patrii
          servabantur, nec simpliciter Judaeum se esse quisquam confitebatur.</ab>
        <ab xml:id="d1e663" n="7"> Ducebantur autem cum amara necessitate in die natalis regis ad
          sacrificia : et cum Liberi sacra celebrarentur, cogebantur hedera coronati Libero
          circuire.</ab>
        <ab xml:id="d1e666" n="8"> Decretum autem exiit in proximas gentilium civitates,
          suggerentibus Ptolemaeis, ut pari modo et ipsi adversus Judaeos agerent, ut sacrificarent
          :</ab>
        <ab xml:id="d1e669" n="9"> eos autem qui nollent transire ad instituta gentium,
          interficerent : erat ergo videre miseriam.</ab>
        <ab xml:id="d1e672" n="10"> Duae enim mulieres delatae sunt natos suos circumcidisse : quas,
          infantibus ad ubera suspensis, cum publice per civitatem circumduxissent, per muros
          praecipitaverunt.</ab>
        <ab xml:id="d1e675" n="11"> Alii vero, ad proximas coëuntes speluncas, et latenter sabbati
          diem celebrantes, cum indicati essent Philippo, flammis succensi sunt, eo quod verebantur
          propter religionem et observantiam manu sibimet auxilium ferre.</ab>
        <ab xml:id="d1e679" n="12"> Obsecro autem eos qui hunc librum lecturi sunt, ne abhorrescant
          propter adversos casus : sed reputent ea quae acciderunt, non ad interitum, sed ad
          correptionem esse generis nostri.</ab>
        <ab xml:id="d1e682" n="13"> Etenim multo tempore non sinere peccatoribus ex sententia agere,
          sed statim ultiones adhibere, magni beneficii est indicium.</ab>
        <ab xml:id="d1e685" n="14"> Non enim, sicut in aliis nationibus, Dominus patienter
          exspectat, ut eas cum judicii dies advenerit, in plenitudine peccatorum puniat :</ab>
        <ab xml:id="d1e688" n="15"> ita et in nobis statuit ut, peccatis nostris in finem devolutis,
          ita demum in nos vindicet.</ab>
        <ab xml:id="d1e691" n="16"> Propter quod numquam quidem a nobis misericordiam suam amovet :
          corripiens vero in adversis, populum suum non dereliquit.</ab>
        <ab xml:id="d1e694" n="17"> Sed haec nobis ad commonitionem legentium dicta sint paucis. Jam
          enim veniendum est ad narrationem.<pc ana="#pilcrow"/>
        </ab>
        <ab xml:id="d1e699" n="18"> Igitur Eleazarus, unus de primoribus scribarum, vir aetate
          provectus, et vultu decorus, aperto ore hians compellebatur carnem porcinam
          manducare.</ab>
        <ab xml:id="d1e702" n="19"> At ille gloriosissimam mortem magis quam odibilem vitam
          complectens, voluntarie praeibat ad supplicium.</ab>
        <ab xml:id="d1e705" n="20"> Intuens autem quemadmodum oporteret accedere, patienter
          sustinens, destinavit non admittere illicita propter vitae amorem.</ab>
        <ab xml:id="d1e708" n="21"> Hi autem qui astabant, iniqua miseratione commoti propter
          antiquam viri amicitiam, tollentes eum secreto rogabant afferri carnes quibus vesci ei
          licebat, ut simularetur manducasse sicut rex imperaverat de sacrificii carnibus,</ab>
        <ab xml:id="d1e711" n="22"> ut hoc facto, a morte liberaretur : et propter veterem viri
          amicitiam, hanc in eo faciebant humanitatem.</ab>
        <ab xml:id="d1e714" n="23"> At ille cogitare coepit aetatis ac senectutis suae eminentiam
          dignam, et ingenitae nobilitatis canitiem, atque a puero optimae conversationis actus : et
          secundum sanctae et a Deo conditae legis constituta, respondit cito, dicens praemitti se
          velle in infernum.</ab>
        <ab xml:id="d1e718" n="24"> Non enim aetati nostrae dignum est, inquit, fingere : ut multi
          adolescentium, arbitrantes Eleazarum nonaginta annorum transisse ad vitam
          alienigenarum,</ab>
        <ab xml:id="d1e721" n="25"> et ipsi propter meam simulationem, et propter modicum
          corruptibilis vitae tempus decipiantur, et per hoc maculam atque execrationem meae
          senectuti conquiram.</ab>
        <ab xml:id="d1e724" n="26"> Nam etsi in praesenti tempore suppliciis hominum eripiar, sed
          manum Omnipotentis nec vivus, nec defunctus, effugiam.</ab>
        <ab xml:id="d1e727" n="27"> Quam ob rem fortiter vita excedendo, senectute quidem dignus
          apparebo :</ab>
        <ab xml:id="d1e730" n="28"> adolescentibus autem exemplum forte relinquam, si prompto animo
          ac fortiter pro gravissimis ac sanctissimis legibus honesta morte perfungar. His dictis,
          confestim ad supplicium trahebatur.</ab>
        <ab xml:id="d1e733" n="29"> Hi autem qui eum ducebant, et paulo ante fuerant mitiores, in
          iram conversi sunt propter sermones ab eo dictos, quos illi per arrogantiam prolatos
          arbitrabantur.</ab>
        <ab xml:id="d1e737" n="30"> Sed cum plagis perimeretur, ingemuit, et dixit : Domine, qui
          habes sanctam scientiam, manifeste tu scis quia cum a morte possem liberari, duros
          corporis sustineo dolores : secundum animam vero propter timorem tuum libenter haec
          patior.</ab>
        <ab xml:id="d1e740" n="31"> Et iste quidem hoc modo vita decessit, non solum juvenibus, sed
          et universae genti memoriam mortis suae ad exemplum virtutis et fortitudinis
          derelinquens.</ab>
      </div>
      <div xml:id="d1e744" type="chap" n="7">
        <ab xml:id="d1e746" n="1"> Contigit autem et septem fratres una cum matre sua apprehensos
          compelli a rege edere contra fas carnes porcinas, flagris et taureis cruciatos.</ab>
        <ab xml:id="d1e749" n="2"> Unus autem ex illis, qui erat primus, sic ait : Quid quaeris, et
          quid vis discere a nobis ? parati sumus mori, magis quam patrias Dei leges
          praevaricari.</ab>
        <ab xml:id="d1e752" n="3"> Iratus itaque rex, jussit sartagines et ollas aeneas succendi :
          quibus statim succensis,</ab>
        <ab xml:id="d1e755" n="4"> jussit ei qui prior fuerat locutus amputari linguam, et cute
          capitis abstracta, summas quoque manus et pedes ei praescindi, ceteris ejus fratribus et
          matre inspicientibus.</ab>
        <ab xml:id="d1e758" n="5"> Et cum jam per omnia inutilis factus esset, jussit ignem
          admoveri, et adhuc spirantem torreri in sartagine : in qua cum diu cruciaretur, ceteri una
          cum matre invicem se hortabantur mori fortiter,</ab>
        <ab xml:id="d1e762" n="6"> dicentes : Dominus Deus aspiciet veritatem, et consolabitur in
          nobis, quemadmodum in protestatione cantici declaravit Moyses : Et in servis suis
            consolabitur.<pc ana="#pilcrow"/>
        </ab>
        <ab xml:id="d1e766" n="7"> Mortuo itaque illo primo hoc modo, sequentem deducebant ad
          illudendum : et cute capitis ejus cum capillis abstracta, interrogabant si manducaret,
          priusquam toto corpore per membra singula puniretur.</ab>
        <ab xml:id="d1e769" n="8"> At ille respondens patria voce, dixit : Non faciam. Propter quod
          et iste, sequenti loco, primi tormenta suscepit :</ab>
        <ab xml:id="d1e772" n="9"> et in ultimo spiritu constitutus, sic ait : Tu quidem
          scelestissime in praesenti vita nos perdis : sed Rex mundi defunctos nos pro suis legibus
          in aeternae vitae resurrectione suscitabit.<pc ana="#pilcrow"/>
        </ab>
        <ab xml:id="d1e776" n="10"> Post hunc tertius illuditur, et linguam postulatus cito
          protulit, et manus constanter extendit :</ab>
        <ab xml:id="d1e779" n="11"> et cum fiducia ait : E caelo ista possideo, sed propter Dei
          leges nunc haec ipsa despicio, quoniam ab ipso me ea recepturum spero :</ab>
        <ab xml:id="d1e783" n="12"> ita ut rex, et qui cum ipso erant, mirarentur adolescentis
          animum, quod tamquam nihilum duceret cruciatus.</ab>
        <ab xml:id="d1e786" n="13"> Et hoc ita defuncto, quartum vexabant similiter torquentes.</ab>
        <ab xml:id="d1e789" n="14"> Et cum jam esset ad mortem, sic ait : Potius est ab hominibus
          morti datos spem exspectare a Deo, iterum ab ipso resuscitandos : tibi enim resurrectio ad
          vitam non erit.</ab>
        <ab xml:id="d1e792" n="15"> Et cum admovissent quintum, vexabant eum. At ille respiciens in
          eum,</ab>
        <ab xml:id="d1e795" n="16"> dixit : Potestatem inter homines habens, cum sis corruptibilis,
          facis quod vis : noli autem putare genus nostrum a Deo esse derelictum :</ab>
        <ab xml:id="d1e798" n="17"> tu autem patienter sustine, et videbis magnam potestatem ipsius,
          qualiter te et semen tuum torquebit.</ab>
        <ab xml:id="d1e802" n="18"> Post hunc ducebant sextum, et is, mori incipiens, sic ait : Noli
          frustra errare : nos enim propter nosmetipsos haec patimur, peccantes in Deum nostrum, et
          digna admiratione facta sunt in nobis :</ab>
        <ab xml:id="d1e805" n="19"> tu autem ne existimes tibi impune futurum, quod contra Deum
          pugnare tentaveris.<pc ana="#pilcrow"/>
        </ab>
        <ab xml:id="d1e809" n="20"> Supra modum autem mater mirabilis, et bonorum memoria digna,
          quae pereuntes septem filios sub unius diei tempore conspiciens, bono animo ferebat
          propter spem quam in Deum habebat :</ab>
        <ab xml:id="d1e812" n="21"> singulos illorum hortabatur voce patria fortiter, repleta
          sapientia : et, femineae cogitationi masculinum animum inserens,</ab>
        <ab xml:id="d1e815" n="22"> dixit ad eos : Nescio qualiter in utero meo apparuistis, neque
          enim ego spiritum et animam donavi vobis et vitam, et singulorum membra non ego ipsa
          compegi :</ab>
        <ab xml:id="d1e818" n="23"> sed enim mundi Creator, qui formavit hominis nativitatem, quique
          omnium invenit originem, et spiritum vobis iterum cum misericordia reddet et vitam, sicut
          nunc vosmetipsos despicitis propter leges ejus.<pc ana="#pilcrow"/>
        </ab>
        <ab xml:id="d1e823" n="24"> Antiochus autem, contemni se arbitratus, simul et exprobrantis
          voce despecta, cum adhuc adolescentior superesset, non solum verbis hortabatur, sed et cum
          juramento affirmabat se divitem et beatum facturum, et translatum a patriis legibus amicum
          habiturum, et res necessarias ei praebiturum.</ab>
        <ab xml:id="d1e826" n="25"> Sed ad haec cum adolescens nequaquam inclinaretur, vocavit rex
          matrem, et suadebat ei ut adolescenti fieret in salutem.</ab>
        <ab xml:id="d1e829" n="26"> Cum autem multis eam verbis esset hortatus, promisit suasurum se
          filio suo.</ab>
        <ab xml:id="d1e832" n="27"> Itaque inclinata ad illum, irridens crudelem tyrannum, ait
          patria voce : Fili mi, miserere mei, quae te in utero novem mensibus portavi, et lac
          triennio dedi et alui, et in aetatem istam perduxi.</ab>
        <ab xml:id="d1e835" n="28"> Peto, nate, ut aspicias ad caelum et terram, et ad omnia quae in
          eis sunt, et intelligas quia ex nihilo fecit illa Deus, et hominum genus :</ab>
        <ab xml:id="d1e838" n="29"> ita fiet, ut non timeas carnificem istum, sed dignus fratribus
          tuis effectus particeps, suscipe mortem, ut in illa miseratione cum fratribus tuis te
          recipiam.</ab>
        <ab xml:id="d1e842" n="30"> Cum haec illa adhuc diceret, ait adolescens : Quem sustinetis ?
          non obedio praecepto regis, sed praecepto legis, quae data est nobis per Moysen.</ab>
        <ab xml:id="d1e845" n="31"> Tu vero, qui inventor omnis malitiae factus es in Hebraeos, non
          effugies manum Dei.</ab>
        <ab xml:id="d1e848" n="32"> Nos enim pro peccatis nostris haec patimur.</ab>
        <ab xml:id="d1e851" n="33"> Et si nobis propter increpationem et correptionem Dominus Deus
          noster modicum iratus est : sed iterum reconciliabitur servis suis.</ab>
        <ab xml:id="d1e854" n="34"> Tu autem, o sceleste, et omnium hominum flagitiosissime, noli
          frustra extolli vanis spebus in servos ejus inflammatus :</ab>
        <ab xml:id="d1e857" n="35"> nondum enim omnipotentis Dei, et omnia inspicientis, judicium
          effugisti.</ab>
        <ab xml:id="d1e861" n="36"> Nam fratres mei, modico nunc dolore sustentato, sub testamento
          aeternae vitae effecti sunt : tu vero judicio Dei justas superbiae tuae poenas
          exsolves.</ab>
        <ab xml:id="d1e864" n="37"> Ego autem, sicut fratres mei, animam et corpus meum trado pro
          patriis legibus, invocans Deum maturius genti nostrae propitium fieri, teque cum tormentis
          et verberibus confiteri quod ipse est Deus solus.</ab>
        <ab xml:id="d1e867" n="38"> In me vero et in fratribus meis desinet Omnipotentis ira, quae
          super omne genus nostrum juste superducta est.<pc ana="#pilcrow"/>
        </ab>
        <ab xml:id="d1e871" n="39"> Tunc rex accensus ira in hunc, super omnes crudelius desaevit,
          indigne ferens se derisum.</ab>
        <ab xml:id="d1e874" n="40"> Et hic itaque mundus obiit, per omnia in Domino confidens.</ab>
        <ab xml:id="d1e877" n="41"> Novissime autem post filios, et mater consumpta est.</ab>
        <ab xml:id="d1e881" n="42"> Igitur de sacrificiis et de nimiis crudelitatibus satis dictum
          est.</ab>
      </div>
      <div xml:id="d1e885" type="chap" n="8">
        <ab xml:id="d1e887" n="1"> Judas vero Machabaeus, et qui cum illo erant, introibant latenter
          in castella : et convocantes cognatos et amicos, et eos qui permanserunt in Judaismo
          assumentes, eduxerunt ad se sex millia virorum.</ab>
        <ab xml:id="d1e890" n="2"> Et invocabant Dominum, ut respiceret in populum qui ab omnibus
          calcabatur, et misereretur templo quod contaminabatur ab impiis :</ab>
        <ab xml:id="d1e893" n="3"> misereretur etiam exterminio civitatis, quae esset illico
          complananda, et vocem sanguinis ad se clamantis audiret :</ab>
        <ab xml:id="d1e896" n="4"> memoraretur quoque iniquissimas mortes parvulorum innocentum, et
          blasphemias nomini suo illatas, et indignaretur super his.</ab>
        <ab xml:id="d1e899" n="5"> At Machabaeus, congregata multitudine, intolerabilis gentibus
          efficiebatur : ira enim Domini in misericordiam conversa est.</ab>
        <ab xml:id="d1e903" n="6"> Et superveniens castellis et civitatibus improvisus, succendebat
          eas : et opportuna loca occupans, non paucas hostium strages dabat :</ab>
        <ab xml:id="d1e906" n="7"> maxime autem noctibus ad hujuscemodi excursus ferebatur, et fama
          virtutis ejus ubique diffundebatur.</ab>
        <ab xml:id="d1e909" n="8"> Videns autem Philippus paulatim virum ad profectum venire, ac
          frequentius res ei cedere propere, ad Ptolemaeum ducem Coelesyriae et Phoenicis scripsit
          ut auxilium ferret regis negotiis.<pc ana="#pilcrow"/>
        </ab>
        <ab xml:id="d1e913" n="9"> At ille velociter misit Nicanorem Patrocli de primoribus amicum,
          datis ei de permistis gentibus, armatis non minus viginti millibus, ut universum Judaeorum
          genus deleret, adjuncto ei Gorgia viro militari, et in bellicis rebus
          experientissimo.</ab>
        <ab xml:id="d1e916" n="10"> Constituit autem Nicanor, ut regi tributum, quod Romanis erat
          dandum, duo millia talentorum de captivitate Judaeorum suppleret :</ab>
        <ab xml:id="d1e919" n="11"> statimque ad maritimas civitates misit, convocans ad coëmptionem
          Judaicorum mancipiorum, promittens se nonaginta mancipia talento distracturum, non
          respiciens ad vindictam quae eum ab Omnipotente esset consecutura.</ab>
        <ab xml:id="d1e923" n="12"> Judas autem ubi comperit, indicavit his qui secum erant Judaeis
          Nicanoris adventum.</ab>
        <ab xml:id="d1e926" n="13"> Ex quibus quidam formidantes, et non credentes Dei justitiae, in
          fugam vertebantur :</ab>
        <ab xml:id="d1e929" n="14"> alii vero si quid eis supererat vendebant, simulque Dominum
          deprecabantur ut eriperet eos ab impio Nicanore, qui eos priusquam cominus veniret,
          vendiderat :</ab>
        <ab xml:id="d1e932" n="15"> etsi non propter eos, propter testamentum tamen quod erat ad
          patres eorum, et propter invocationem sancti et magnifici nominis ejus super ipsos.<pc
            ana="#pilcrow"/>
        </ab>
        <ab xml:id="d1e936" n="16"> Convocatis autem Machabaeus septem millibus qui cum ipso erant,
          rogabat ne hostibus reconciliarentur, neque metuerent inique venientium adversum se
          hostium multitudinem : sed fortiter contenderent,</ab>
        <ab xml:id="d1e939" n="17"> ante oculos habentes contumeliam quae loco sancto ab his injuste
          esset illata, itemque et ludibrio habitae civitatis injuriam, adhuc etiam veterum
          instituta convulsa.</ab>
        <ab xml:id="d1e943" n="18"> Nam illi quidem armis confidunt, ait, simul et audacia : nos
          autem in omnipotente Domino, qui potest et venientes adversum nos, et universum mundum,
          uno nutu delere, confidimus.</ab>
        <ab xml:id="d1e946" n="19"> Admonuit autem eos et de auxiliis Dei, quae facta sunt erga
          parentes : et quod sub Sennacherib centum octoginta quinque millia perierunt :</ab>
        <ab xml:id="d1e949" n="20"> et de praelio quod eis adversus Galatas fuit in Babylonia, ut
          omnes, ubi ad rem ventum est, Macedonibus sociis haesitantibus, ipsi sex millia soli
          peremerunt centum viginti millia, propter auxilium illis datum de caelo, et beneficia pro
          his plurima consecuti sunt.</ab>
        <ab xml:id="d1e952" n="21"> His verbis constantes effecti sunt, et pro legibus et patria
          mori parati.</ab>
        <ab xml:id="d1e955" n="22"> Constituit itaque fratres suos duces utrique ordini, Simonem, et
          Josephum, et Jonathan, subjectis unicuique millenis et quingentenis.</ab>
        <ab xml:id="d1e958" n="23"> Ad hoc etiam ab Esdra lecto illis sancto libro, et dato signo
          adjutorii Dei, in prima acie ipse dux commisit cum Nicanore.</ab>
        <ab xml:id="d1e962" n="24"> Et facto sibi adjutore Omnipotente, interfecerunt super novem
          millia hominum : majorem autem partem exercitus Nicanoris vulneribus debilem factam fugere
          compulerunt.</ab>
        <ab xml:id="d1e965" n="25"> Pecuniis vero eorum, qui ad emptionem ipsorum venerant,
          sublatis, ipsos usquequaque persecuti sunt :</ab>
        <ab xml:id="d1e968" n="26"> sed reversi sunt hora conclusi, nam erat ante sabbatum : quam ob
          causam non perseveraverunt insequentes.</ab>
        <ab xml:id="d1e971" n="27"> Arma autem ipsorum, et spolia congregantes, sabbatum agebant,
          benedicentes Dominum, qui liberavit eos in isto die, misericordiae initium stillans in
          eos.</ab>
        <ab xml:id="d1e974" n="28"> Post sabbatum vero debilibus, et orphanis, et viduis diviserunt
          spolia : et residua ipsi cum suis habuere.</ab>
        <ab xml:id="d1e977" n="29"> His itaque gestis, et communiter ab omnibus facta obsecratione,
          misericordem Dominum postulabant ut in finem servis suis reconciliaretur.</ab>
        <ab xml:id="d1e981" n="30"> Et ex his qui cum Timotheo et Bacchide erant contra se
          contendentes, super viginti millia interfecerunt, et munitiones excelsas obtinuerunt : et
          plures praedas diviserunt, aequam portionem debilibus, pupillis, et viduis, sed et
          senioribus facientes.</ab>
        <ab xml:id="d1e984" n="31"> Et cum arma eorum diligenter collegissent, omnia composuerunt in
          locis opportunis : residua vero spolia Jerosolymam detulerunt :</ab>
        <ab xml:id="d1e987" n="32"> et Philarchen, qui cum Timotheo erat, interfecerunt, virum
          scelestum, qui in multis Judaeos afflixerat.</ab>
        <ab xml:id="d1e990" n="33"> Et cum epinicia agerent Jerosolymis, eum qui sacras januas
          incenderat, id est, Callisthenem, cum in quoddam domicilium refugisset, incenderunt, digna
          ei mercede pro impietatibus suis reddita.</ab>
        <ab xml:id="d1e993" n="34"> Facinorosissimus autem Nicanor, qui mille negotiantes ad
          Judaeorum venditionem adduxerat,</ab>
        <ab xml:id="d1e996" n="35"> humiliatus auxilio Domini ab his quos nullos existimaverat,
          deposita veste gloriae, per mediterranea fugiens, solus venit Antiochiam, summam
          infelicitatem de interitu sui exercitus consecutus.</ab>
        <ab xml:id="d1e1000" n="36"> Et qui promiserat Romanis se tributum restituere de captivitate
          Jerosolymorum, praedicabat nunc protectorem Deum habere Judaeos, et ob ipsum
          invulnerabiles esse, eo quod sequerentur leges ab ipso constitutas.</ab>
      </div>
      <div xml:id="d1e1004" type="chap" n="9">
        <ab xml:id="d1e1006" n="1"> Eodem tempore, Antiochus inhoneste revertebatur de Perside.</ab>
        <ab xml:id="d1e1009" n="2"> Intraverat enim in eam quae dicitur Persepolis, et tentavit
          expoliare templum, et civitatem opprimere : sed multitudine ad arma concurrente, in fugam
          versi sunt : et ita contigit ut Antiochus post fugam turpiter rediret.</ab>
        <ab xml:id="d1e1012" n="3"> Et cum venisset circa Ecbatanam, recognovit quae erga Nicanorem
          et Timotheum gesta sunt.</ab>
        <ab xml:id="d1e1015" n="4"> Elatus autem in ira, arbitrabatur se injuriam illorum qui se
          fugaverant posse in Judaeos retorquere : ideoque jussit agitari currum suum sine
          intermissione agens iter, caelesti eum judicio perurgente, eo quod ita superbe locutus est
          se venturum Jerosolymam, et congeriem sepulchri Judaeorum eam facturum.</ab>
        <ab xml:id="d1e1018" n="5"> Sed qui universa conspicit Dominus Deus Israël, percussit eum
          insanabili et invisibili plaga. Ut enim finivit hunc ipsum sermonem, apprehendit eum dolor
          dirus viscerum, et amara internorum tormenta :</ab>
        <ab xml:id="d1e1022" n="6"> et quidem satis juste, quippe qui multis et novis cruciatibus
          aliorum torserat viscera, licet ille nullo modo a sua malitia cessaret.</ab>
        <ab xml:id="d1e1025" n="7"> Super hoc autem superbia repletus, ignem spirans animo in
          Judaeos, et praecipiens accelerari negotium, contigit illum impetu euntem de curru cadere,
          et gravi corporis collisione membra vexari.</ab>
        <ab xml:id="d1e1028" n="8"> Isque qui sibi videbatur etiam fluctibus maris imperare, supra
          humanum modum superbia repletus, et montium altitudines in statera appendere, nunc
          humiliatus ad terram in gestatorio portabatur, manifestam Dei virtutem in semetipso
          contestans :</ab>
        <ab xml:id="d1e1031" n="9"> ita ut de corpore impii vermes scaturirent, ac viventis in
          doloribus carnes ejus effluerent, odore etiam illius et foetore exercitus gravaretur
          :</ab>
        <ab xml:id="d1e1034" n="10"> et qui paulo ante sidera caeli contingere se arbitrabatur, eum
          nemo poterat propter intolerantiam foetoris portare.<pc ana="#pilcrow"/>
        </ab>
        <ab xml:id="d1e1038" n="11"> Hinc igitur coepit ex gravi superbia deductus ad agnitionem sui
          venire, divina admonitus plaga, per momenta singula doloribus suis augmenta
          capientibus.</ab>
        <ab xml:id="d1e1042" n="12"> Et cum nec ipse jam foetorem suum ferre posset, ita ait :
          Justum est subditum esse Deo, et mortalem non paria Deo sentire.</ab>
        <ab xml:id="d1e1045" n="13"> Orabat autem hic scelestus Dominum, a quo non esset
          misericordiam consecuturus.</ab>
        <ab xml:id="d1e1048" n="14"> Et civitatem, ad quam festinans veniebat ut eam ad solum
          deduceret ac sepulchrum congestorum faceret, nunc optat liberam reddere :</ab>
        <ab xml:id="d1e1051" n="15"> et Judaeos, quos nec sepultura quidem se dignos habiturum, sed
          avibus ac feris diripiendos traditurum, et cum parvulis exterminaturum dixerat, aequales
          nunc Atheniensibus facturum pollicetur :</ab>
        <ab xml:id="d1e1054" n="16"> templum etiam sanctum, quod prius expoliaverat, optimis donis
          ornaturum, et sancta vasa multiplicaturum, et pertinentes ad sacrificia sumptus de
          redditibus suis praestaturum :</ab>
        <ab xml:id="d1e1057" n="17"> super haec, et Judaeum se futurum, et omnem locum terrae
          perambulaturum, et praedicaturum Dei potestatem.</ab>
        <ab xml:id="d1e1061" n="18"> Sed non cessantibus doloribus (supervenerat enim in eum justum
          Dei judicium), desperans scripsit ad Judaeos in modum deprecationis epistolam haec
          continentem :</ab>
        <ab xml:id="d1e1064" n="19"> Optimis civibus Judaeis plurimam salutem, et bene valere, et
          esse felices, rex et principes Antiochus.</ab>
        <ab xml:id="d1e1067" n="20"> Si bene valetis, et filii vestri, et ex sententia vobis cuncta
          sunt, maximas agimus gratias.</ab>
        <ab xml:id="d1e1070" n="21"> Et ego in infirmitate constitutus, vestri autem memor benigne
          reversus de Persidis locis, et infirmitate gravi apprehensus, necessarium duxi pro communi
          utilitate curam habere :</ab>
        <ab xml:id="d1e1073" n="22"> non desperans memetipsum, sed spem multam habens effugiendi
          infirmitatem.</ab>
        <ab xml:id="d1e1076" n="23"> Respiciens autem quod et pater meus, quibus temporibus in locis
          superioribus ducebat exercitum, ostendit qui post se susciperet principatum :</ab>
        <ab xml:id="d1e1080" n="24"> ut si quid contrarium accideret, aut difficile nuntiaretur,
          scientes hi qui in regionibus erant, cui esset rerum summa derelicta, non
          turbarentur.</ab>
        <ab xml:id="d1e1083" n="25"> Ad haec, considerans de proximo potentes quosque et vicinos
          temporibus insidiantes, et eventum exspectantes, designavi filium meum Antiochum regem,
          quem saepe recurrens in superiora regna multis vestrum commendabam : et scripsi ad eum
          quae subjecta sunt.</ab>
        <ab xml:id="d1e1086" n="26"> Ora itaque vos, et peto memores beneficiorum publice et
          privatim, ut unusquisque conservet fidem ad me et ad filium meum.</ab>
        <ab xml:id="d1e1089" n="27"> Confido enim eum modeste et humane acturum, et sequentem
          propositum meum, et communem vobis fore.</ab>
        <ab xml:id="d1e1092" n="28"> Igitur homicida et blasphemus pessime percussus, et ut ipse
          alios tractaverat, peregre in montibus miserabili obitu vita functus est.</ab>
        <ab xml:id="d1e1095" n="29"> Transferebat autem corpus Philippus collactaneus ejus : qui,
          metuens filium Antiochi, ad Ptolemaeum Philometorem in Aegyptum abiit.</ab>
      </div>
      <div xml:id="d1e1099" type="chap" n="10">
        <ab xml:id="d1e1101" n="1"> Machabaeus autem, et qui cum eo erant, Domino se protegente,
          templum quidem et civitatem recepit :</ab>
        <ab xml:id="d1e1104" n="2"> aras autem quas alienigenae per plateas exstruxerant, itemque
          delubra demolitus est :</ab>
        <ab xml:id="d1e1107" n="3"> et purgato templo, aliud altare fecerunt, et de ignitis
          lapidibus igne concepto sacrificia obtulerunt post biennium, et incensum, et lucernas, et
          panes propositionis posuerunt.</ab>
        <ab xml:id="d1e1110" n="4"> Quibus gestis, rogabant Dominum prostrati in terram, ne amplius
          talibus malis inciderent : sed et, siquando peccassent, ut ab ipso mitius corriperentur,
          et non barbaris ac blasphemis hominibus traderentur.</ab>
        <ab xml:id="d1e1113" n="5"> Qua die autem templum ab alienigenis pollutum fuerat, contigit
          eadem die purificationem fieri, vigesima quinta mensis qui fuit Casleu.</ab>
        <ab xml:id="d1e1117" n="6"> Et cum laetitia diebus octo egerunt in modum tabernaculorum,
          recordantes quod ante modicum temporis diem solemnem tabernaculorum in montibus et in
          speluncis more bestiarum egerant.</ab>
        <ab xml:id="d1e1120" n="7"> Propter quod thyrsos, et ramos virides, et palmas praeferebant
          ei qui prosperavit mundari locum suum.</ab>
        <ab xml:id="d1e1123" n="8"> Et decreverunt communi praecepto et decreto universae genti
          Judaeorum omnibus annis agere dies istos.</ab>
        <ab xml:id="d1e1126" n="9"> Et Antiochi quidem, qui appellatus est Nobilis, vitae excessus
          ita se habuit.<pc ana="#pilcrow"/>
        </ab>
        <ab xml:id="d1e1130" n="10"> Nunc autem de Eupatore Antiochi impii filio quae gesta sunt
          narrabimus, breviantes mala quae in bellis gesta sunt.</ab>
        <ab xml:id="d1e1133" n="11"> Hic enim suscepto regno, constituit super negotia regni Lysiam
          quemdam, Phoenicis et Syriae militiae principem.</ab>
        <ab xml:id="d1e1137" n="12"> Nam Ptolemaeus, qui dicebatur Macer, justi tenax erga Judaeos
          esse constituit, et praecipue propter iniquitatem quae facta erat in eos, et pacifice
          agere cum eis.</ab>
        <ab xml:id="d1e1140" n="13"> Sed ob hoc accusatus ab amicis apud Eupatorem, cum frequenter
          proditor audiret, eo quod Cyprum creditam sibi a Philometore deseruisset, et ad Antiochum
          Nobilem translatus etiam ab eo recessisset, veneno vitam finivit.</ab>
        <ab xml:id="d1e1143" n="14"> Gorgias autem cum esset dux locorum, assumptis advenis,
          frequenter Judaeos debellabat.</ab>
        <ab xml:id="d1e1146" n="15"> Judaei vero qui tenebant opportunas munitiones, fugatos ab
          Jerosolymis suscipiebant, et bellare tentabant.</ab>
        <ab xml:id="d1e1149" n="16"> Hi vero qui erant cum Machabaeo, per orationes Dominum rogantes
          ut esset sibi adjutor, impetum fecerunt in munitiones Idumaeorum :</ab>
        <ab xml:id="d1e1152" n="17"> multaque vi insistentes, loca obtinuerunt, occurrentes
          interemerunt, et omnes simul non minus viginti millibus trucidaverunt.</ab>
        <ab xml:id="d1e1156" n="18"> Quidam autem cum confugissent in duas turres valde munitas,
          omnem apparatum ad repugnandum habentes,</ab>
        <ab xml:id="d1e1159" n="19"> Machabaeus ad eorum expugnationem relicto Simone, et Josepho,
          itemque Zachaeo, eisque qui cum ipsis erant satis multis, ipse ad eas quae amplius
          perurgebant pugnas conversus est.</ab>
        <ab xml:id="d1e1162" n="20"> Hi vero qui cum Simone erant, cupiditate ducti, a quibusdam qui
          in turribus erant, suasi sunt pecunia : et septuaginta millibus didrachmis acceptis,
          dimiserunt quosdam effugere.</ab>
        <ab xml:id="d1e1165" n="21"> Cum autem Machabaeo nuntiatum esset quod factum est,
          principibus populi congregatis accusavit quod pecunia fratres vendidissent, adversariis
          eorum dimissis.</ab>
        <ab xml:id="d1e1168" n="22"> Hos igitur proditores factos interfecit, et confestim duas
          turres occupavit.</ab>
        <ab xml:id="d1e1171" n="23"> Armis autem ac manibus omnia prospere agendo in duabus
          munitionibus plus quam viginti millia peremit.<pc ana="#pilcrow"/>
        </ab>
        <ab xml:id="d1e1176" n="24"> At Timotheus, qui prius a Judaeis fuerat superatus, convocato
          exercitu peregrinae multitudinis, et congregato equitatu Asiano, advenit quasi armis
          Judaeam capturus.</ab>
        <ab xml:id="d1e1179" n="25"> Machabaeus autem et qui cum ipso erant, appropinquante illo,
          deprecabantur Dominum, caput terra aspergentes, lumbosque ciliciis praecincti,</ab>
        <ab xml:id="d1e1182" n="26"> ad altaris crepidinem provoluti, ut sibi propitius, inimicis
          autem eorum esset inimicus, et adversariis adversaretur, sicut lex dicit.</ab>
        <ab xml:id="d1e1185" n="27"> Et ita post orationem, sumptis armis, longius de civitate
          procedentes, et proximi hostibus effecti, resederunt.</ab>
        <ab xml:id="d1e1188" n="28"> Primo autem solis ortu utrique commiserunt : isti quidem
          victoriae et prosperitatis sponsorem cum virtute Dominum habentes : illi autem ducem belli
          animum habebant.</ab>
        <ab xml:id="d1e1191" n="29"> Sed cum vehemens pugna esset, apparuerunt adversariis de caelo
          viri quinque in equis, frenis aureis decori, ducatum Judaeis praestantes :</ab>
        <ab xml:id="d1e1195" n="30"> ex quibus duo Machabaeum medium habentes, armis suis
          circumseptum incolumem conservabant : in adversarios autem tela et fulmina jaciebant, ex
          quo et caecitate confusi et repleti perturbatione, cadebant.</ab>
        <ab xml:id="d1e1198" n="31"> Interfecti sunt autem viginti millia quingenti, et equites
          sexcenti.</ab>
        <ab xml:id="d1e1201" n="32"> Timotheus vero confugit in Gazaram praesidium munitum, cui
          praeerat Chaereas.</ab>
        <ab xml:id="d1e1204" n="33"> Machabaeus autem et qui cum eo erant, laetantes obsederunt
          praesidium diebus quatuor.</ab>
        <ab xml:id="d1e1207" n="34"> At hi qui intus erant, loci firmitate confisi, supra modum
          maledicebant, et sermones nefandos jactabant.</ab>
        <ab xml:id="d1e1210" n="35"> Sed cum dies quinta illucesceret, viginti juvenes ex his qui
          cum Machabaeo erant, accensi animis propter blasphemiam, viriliter accesserunt ad murum,
          et feroci animo incedentes ascendebant :</ab>
        <ab xml:id="d1e1214" n="36"> sed et alii similiter ascendentes, turres portasque succendere
          aggressi sunt, atque ipsos maledicos vivos concremare.</ab>
        <ab xml:id="d1e1217" n="37"> Per continuum autem biduum praesidio vastato, Timotheum
          occultantem se in quodam repertum loco peremerunt : et fratrem illius Chaeream et
          Apollophanem occiderunt.</ab>
        <ab xml:id="d1e1220" n="38"> Quibus gestis, in hymnis et confessionibus benedicebant
          Dominum, qui magna fecit in Israël, et victoriam dedit illis.</ab>
      </div>
      <div xml:id="d1e1224" type="chap" n="11">
        <ab xml:id="d1e1226" n="1"> Sed parvo post tempore, Lysias procurator regis et propinquus,
          ac negotiorum praepositus, graviter ferens de his quae acciderant,</ab>
        <ab xml:id="d1e1229" n="2"> congregatis octoginta millibus, et equitatu universo, veniebat
          adversus Judaeos, existimans se civitatem quidem captam gentibus habitaculum
          facturum,</ab>
        <ab xml:id="d1e1232" n="3"> templum vero in pecuniae quaestum, sicut cetera delubra gentium,
          habiturum, et per singulos annos venale sacerdotium :</ab>
        <ab xml:id="d1e1235" n="4"> nusquam recogitans Dei potestatem, sed mente effrenatus in
          multitudine peditum, et in millibus equitum, et in octoginta elephantis confidebat.</ab>
        <ab xml:id="d1e1238" n="5"> Ingressus autem Judaeam, et appropians Bethsurae, quae erat in
          angusto loco, ab Jerosolyma intervallo quinque stadiorum, illud praesidium
          expugnabat.</ab>
        <ab xml:id="d1e1242" n="6"> Ut autem Machabaeus et qui cum eo erant cognoverunt expugnari
          praesidia, cum fletu et lacrimis rogabant Dominum, et omnis turba simul, ut bonum angelum
          mitteret ad salutem Israël.</ab>
        <ab xml:id="d1e1245" n="7"> Et ipse primus Machabaeus, sumptis armis, ceteros adhortatus est
          simul secum periculum subire, et ferre auxilium fratribus suis.</ab>
        <ab xml:id="d1e1248" n="8"> Cumque pariter prompto animo procederent, Jerosolymis apparuit
          praecedens eos eques in veste candida, armis aureis hastam vibrans.</ab>
        <ab xml:id="d1e1251" n="9"> Tunc omnes simul benedixerunt misericordem Dominum, et
          convaluerunt animis : non solum homines, sed et bestias ferocissimas, et muros ferreos
          parati penetrare.</ab>
        <ab xml:id="d1e1254" n="10"> Ibant igitur prompti, de caelo habentes adjutorem et miserantem
          super eos Dominum.</ab>
        <ab xml:id="d1e1257" n="11"> Leonum autem more impetu irruentes in hostes, prostraverunt ex
          eis undecim millia peditum, et equitum mille sexcentos :</ab>
        <ab xml:id="d1e1261" n="12"> universos autem in fugam verterunt, plures autem ex eis
          vulnerati nudi evaserunt. Sed et ipse Lysias turpiter fugiens evasit.<pc ana="#pilcrow"/>
        </ab>
        <ab xml:id="d1e1265" n="13"> Et quia non insensatus erat, secum ipse reputans factam erga se
          diminutionem, et intelligens invictos esse Hebraeos, omnipotentis Dei auxilio innitentes,
          misit ad eos :</ab>
        <ab xml:id="d1e1268" n="14"> promisitque se consensurum omnibus quae justa sunt, et regem
          compulsurum amicum fieri.</ab>
        <ab xml:id="d1e1271" n="15"> Annuit autem Machabaeus precibus Lysiae, in omnibus utilitati
          consulens : et quaecumque Machabaeus scripsit Lysiae de Judaeis, ea rex concessit.</ab>
        <ab xml:id="d1e1274" n="16"> Nam erant scriptae Judaeis epistolae a Lysia quidem hunc modum
          continentes : Lysias populo Judaeorum salutem.</ab>
        <ab xml:id="d1e1277" n="17"> Joannes et Abesalom, qui missi fuerant a vobis, tradentes
          scripta, postulabant ut ea quae per illos significabantur, implerem.</ab>
        <ab xml:id="d1e1281" n="18"> Quaecumque igitur regi potuerunt perferri, exposui : et quae
          res permittebat, concessit.</ab>
        <ab xml:id="d1e1284" n="19"> Si igitur in negotiis fidem conservaveritis, et deinceps
          bonorum vobis causa esset, tentabo.</ab>
        <ab xml:id="d1e1287" n="20"> De ceteris autem per singula verbo mandavi et istis, et his,
          qui a me missi sunt, colloqui vobiscum.</ab>
        <ab xml:id="d1e1290" n="21"> Bene valete. Anno centesimo, quadragesimo octavo mensis
          Dioscori, die vigesima et quarta.<pc ana="#pilcrow"/>
        </ab>
        <ab xml:id="d1e1294" n="22"> Regis autem epistola ista continebat : Rex Antiochus Lysiae
          fratri salutem.</ab>
        <ab xml:id="d1e1297" n="23"> Patre nostro inter deos translato, nos volentes eos qui sunt in
          regno nostro sine tumultu agere, et rebus suis adhibere diligentiam,</ab>
        <ab xml:id="d1e1301" n="24"> audivimus Judaeos non consensisse patri meo ut transferrentur
          ad ritum Graecorum, sed tenere velle suum institutum, ac propterea postulare a nobis
          concedi sibi legitima sua.</ab>
        <ab xml:id="d1e1304" n="25"> Volentes igitur hanc quoque gentem quietam esse, statuentes
          judicavimus templum restitui illis, ut agerent secundum suorum majorum consuetudinem.</ab>
        <ab xml:id="d1e1307" n="26"> Bene igitur feceris, si miseris ad eos et dexteram dederis : ut
          cognita nostra voluntate, bono animo sint, et utilitatibus propriis deserviant.<pc
            ana="#pilcrow"/>
        </ab>
        <ab xml:id="d1e1311" n="27"> Ad Judaeos vero regis epistola talis erat : Rex Antiochus
          senatui Judaeorum, et ceteris Judaeis salutem.</ab>
        <ab xml:id="d1e1314" n="28"> Si valetis, sic estis ut volumus : sed et ipsi bene
          valemus.</ab>
        <ab xml:id="d1e1317" n="29"> Adiit nos Menelaus, dicens velle vos descendere ad vestros, qui
          sunt apud nos.</ab>
        <ab xml:id="d1e1321" n="30"> His igitur qui commeant usque ad diem trigesimum mensis
          Xanthici, damus dextras securitatis,</ab>
        <ab xml:id="d1e1324" n="31"> ut Judaei utantur cibis et legibus suis, sicut et prius : et
          nemo eorum ullo modo molestiam patiatur de his quae per ignorantiam gesta sunt.</ab>
        <ab xml:id="d1e1327" n="32"> Misimus autem et Menelaum, qui vos alloquatur.</ab>
        <ab xml:id="d1e1330" n="33"> Valete. Anno centesimo quadragesimo octavo, Xanthici mensis
          quintadecima die.<pc ana="#pilcrow"/>
        </ab>
        <ab xml:id="d1e1334" n="34"> Miserunt autem etiam Romani epistolam, ita se habentem :
          Quintus Memmius et Titus Manilius legati Romanorum, populo Judaeorum salutem.</ab>
        <ab xml:id="d1e1337" n="35"> De his quae Lysias cognatus regis concessit vobis, et nos
          concessimus.</ab>
        <ab xml:id="d1e1341" n="36"> De quibus autem ad regem judicavit referendum, confestim
          aliquem mittere, diligentius inter vos conferentes, ut decernamus, sicut congruit vobis :
          nos enim Antiochiam accedimus.</ab>
        <ab xml:id="d1e1344" n="37"> Ideoque festinate rescribere, ut nos quoque sciamus cujus estis
          voluntatis.</ab>
        <ab xml:id="d1e1347" n="38"> Bene valete. Anno centesimo quadragesimo octavo, quintadecima
          die mensis Xanthici.</ab>
      </div>
      <div xml:id="d1e1352" type="chap" n="12">
        <ab xml:id="d1e1354" n="1"> His factis pactionibus, Lysias pergebat ad regem, Judaei autem
          agriculturae operam dabant.</ab>
        <ab xml:id="d1e1357" n="2"> Sed hi qui resederant, Timotheus, et Apollonius Gennaei filius,
          sed et Hieronymus, et Demophon super hos, et Nicanor Cypriarches, non sinebant eos in
          silentio agere et quiete.</ab>
        <ab xml:id="d1e1360" n="3"> Joppitae vero tale quoddam flagitium perpetrarunt : rogaverunt
          Judaeos cum quibus habitabant, ascendere scaphas quas paraverant, cum uxoribus et filiis,
          quasi nullis inimicitiis inter eos subjacentibus.</ab>
        <ab xml:id="d1e1363" n="4"> Secundum commune itaque decretum civitatis, et ipsis
          acquiescentibus, pacisque causa nihil suspectum habentibus : cum in altum processissent,
          submerserunt non minus ducentos.</ab>
        <ab xml:id="d1e1366" n="5"> Quam crudelitatem Judas in suae gentis homines factam ut
          cognovit, praecepit viris qui erant cum ipso : et invocato justo judice Deo,</ab>
        <ab xml:id="d1e1370" n="6"> venit adversus interfectores fratrum, et portum quidem noctu
          succendit, scaphas exussit, eos autem qui ab igne refugerant, gladio peremit.</ab>
        <ab xml:id="d1e1373" n="7"> Et cum haec ita egisset, discessit quasi iterum reversurus, et
          universos Joppitas eradicaturus.</ab>
        <ab xml:id="d1e1376" n="8"> Sed cum cognovisset et eos qui erant Jamniae, velle pari modo
          facere habitantibus secum Judaeis,</ab>
        <ab xml:id="d1e1379" n="9"> Jamnitis quoque nocte supervenit, et portum cum navibus
          succendit : ita ut lumen ignis appareret Jerosolymis a stadiis ducentis quadraginta.</ab>
        <ab xml:id="d1e1382" n="10"> Inde cum jam abiissent novem stadiis, et iter facerent ad
          Timotheum, commiserunt cum eo Arabes quinque millia viri, et equites quingenti.</ab>
        <ab xml:id="d1e1385" n="11"> Cumque pugna valida fieret, et auxilio Dei prospere cessisset,
          residui Arabes victi petebant a Juda dextram sibi dari, promittentes se pascua daturos, et
          in ceteris profuturos.</ab>
        <ab xml:id="d1e1389" n="12"> Judas autem arbitratus vere in multis eos utiles, promisit
          pacem : dextrisque acceptis, discessere ad tabernacula sua.<pc ana="#pilcrow"/>
        </ab>
        <ab xml:id="d1e1393" n="13"> Aggressus est autem et civitatem quamdam firmam pontibus
          murisque circumseptam, quae a turbis habitabatur gentium promiscuarum : cui nomen
          Casphin.</ab>
        <ab xml:id="d1e1396" n="14"> Hi vero qui intus erant, confidentes in stabilitate murorum et
          apparatu alimoniarum, remissius agebant, maledictis lacessentes Judam et blasphemantes, ac
          loquentes quae fas non est.</ab>
        <ab xml:id="d1e1399" n="15"> Machabaeus autem, invocato magno mundi Principe, qui sine
          arietibus et machinis temporibus Jesu praecipitavit Jericho, irruit ferociter muris :</ab>
        <ab xml:id="d1e1402" n="16"> et capta civitate per Domini voluntatem, innumerabiles caedes
          fecit, ita ut adjacens stagnum stadiorum duorum latitudinis sanguine interfectorum fluere
          videretur.</ab>
        <ab xml:id="d1e1405" n="17"> Inde discesserunt stadia septingenta quinquaginta, et venerunt
          in Characa ad eos, qui dicuntur Tubianaei, Judaeos :</ab>
        <ab xml:id="d1e1409" n="18"> et Timotheum quidem in illis locis non comprehenderunt,
          nulloque negotio perfecto regressus est, relicto in quodam loco firmissimo praesidio.</ab>
        <ab xml:id="d1e1412" n="19"> Dositheus autem et Sosipater, qui erant duces cum Machabaeo,
          peremerunt a Timotheo relictos in praesidio, decem millia viros.</ab>
        <ab xml:id="d1e1415" n="20"> At Machabaeus, ordinatis circum se sex millibus, et constitutis
          per cohortes, adversus Timotheum processit, habentem secum centum viginti millia peditum,
          equitumque duo millia quingentos.</ab>
        <ab xml:id="d1e1418" n="21"> Cognito autem Judae adventu, Timotheus praemisit mulieres et
          filios, et reliquum apparatum, in praesidium quod Carnion dicitur : erat enim
          inexpugnabile, et accessu difficile propter locorum angustias.</ab>
        <ab xml:id="d1e1421" n="22"> Cumque cohors Judae prima apparuisset, timor hostibus incussus
          est ex praesentia Dei, qui universa conspicit : et in fugam versi sunt alius ab alio, ita
          ut magis a suis dejicerentur, et gladiorum suorum ictibus debilitarentur.</ab>
        <ab xml:id="d1e1424" n="23"> Judas autem vehementer instabat puniens profanos, et prostravit
          ex eis triginta millia virorum.</ab>
        <ab xml:id="d1e1428" n="24"> Ipse vero Timotheus incidit in partes Dosithei et Sosipatris :
          et multis precibus postulabat ut vivus dimitteretur, eo quod multorum ex Judaeis parentes
          haberet ac fratres, quos morte ejus decipi eveniret.</ab>
        <ab xml:id="d1e1431" n="25"> Et cum fidem dedisset restituturum se eos secundum constitutum,
          illaesum eum dimiserunt propter fratrum salutem.</ab>
        <ab xml:id="d1e1434" n="26"> Judas autem egressus est ad Carnion, interfectis viginti
          quinque millibus.<pc ana="#pilcrow"/>
        </ab>
        <ab xml:id="d1e1438" n="27"> Post horum fugam et necem, movit exercitum ad Ephron civitatem
          munitam, in qua multitudo diversarum gentium habitabat : et robusti juvenes pro muris
          consistentes fortiter repugnabant : in hac autem machinae multae et telorum erat
          apparatus.</ab>
        <ab xml:id="d1e1441" n="28"> Sed cum Omnipotentem invocassent, qui potestate sua vires
          hostium confringit, ceperunt civitatem : et ex eis qui intus erant, viginti quinque millia
          prostraverunt.</ab>
        <ab xml:id="d1e1444" n="29"> Inde ad civitatem Scytharum abierunt, quae ab Jerosolymis
          sexcentis stadiis aberat.</ab>
        <ab xml:id="d1e1448" n="30"> Contestantibus autem his, qui apud Scythopolitas erant,
          Judaeis, quod benigne ab eis haberentur, etiam temporibus infelicitatis quod modeste secum
          egerint :</ab>
        <ab xml:id="d1e1451" n="31"> gratias agentes eis, et exhortati etiam de cetero erga genus
          suum benignos esse, venerunt Jerosolymam die solemni septimanarum instante.</ab>
        <ab xml:id="d1e1454" n="32"> Et post Pentecosten abierunt contra Gorgiam praepositum
          Idumaeae.</ab>
        <ab xml:id="d1e1457" n="33"> Exivit autem cum peditibus tribus millibus, et equitibus
          quadringentis.</ab>
        <ab xml:id="d1e1460" n="34"> Quibus congressis, contigit paucos ruere Judaeorum.</ab>
        <ab xml:id="d1e1463" n="35"> Dositheus vero quidam de Bacenoris eques, vir fortis, Gorgiam
          tenebat : et, cum vellet illum capere vivum, eques quidam de Thracibus irruit in eum,
          humerumque ejus amputavit : atque ita Gorgias effugit in Maresa.</ab>
        <ab xml:id="d1e1467" n="36"> At illis qui cum Esdrim erant diutius pugnantibus et fatigatis,
          invocavit Judas Dominum adjutorem et ducem belli fieri :</ab>
        <ab xml:id="d1e1470" n="37"> incipiens voce patria, et cum hymnis clamorem extollens, fugam
          Gorgiae militibus incussit.<pc ana="#pilcrow"/>
        </ab>
        <ab xml:id="d1e1474" n="38"> Judas autem collecto exercitu venit in civitatem Odollam : et
          cum septima dies superveniret, secundum consuetudinem purificati, in eodem loco sabbatum
          egerunt.</ab>
        <ab xml:id="d1e1477" n="39"> Et sequenti die venit cum suis Judas, ut corpora prostratorum
          tolleret, et cum parentibus poneret in sepulchris paternis.</ab>
        <ab xml:id="d1e1480" n="40"> Invenerunt autem sub tunicis interfectorum de donariis idolorum
          quae apud Jamniam fuerunt, a quibus lex prohibet Judaeos : omnibus ergo manifestum factum
          est, ob hanc causam eos corruisse.</ab>
        <ab xml:id="d1e1483" n="41"> Omnes itaque benedixerunt justum judicium Domini, qui occulta
          fecerat manifesta :</ab>
        <ab xml:id="d1e1487" n="42"> atque ita ad preces conversi, rogaverunt ut id quod factum erat
          delictum oblivioni traderetur. At vero fortissimus Judas hortabatur populum conservare se
          sine peccato, sub oculis videntes quae facta sunt pro peccatis eorum qui prostrati
          sunt.</ab>
        <ab xml:id="d1e1490" n="43"> Et facta collatione, duodecim millia drachmas argenti misit
          Jerosolymam offerri pro peccatis mortuorum sacrificium, bene et religiose de resurrectione
          cogitans</ab>
        <ab xml:id="d1e1493" n="44"> (nisi enim eos qui ceciderant resurrecturos speraret,
          superfluum videretur et vanum orare pro mortuis),</ab>
        <ab xml:id="d1e1496" n="45"> et quia considerabat quod hi qui cum pietate dormitionem
          acceperant, optimam haberent repositam gratiam.</ab>
        <ab xml:id="d1e1499" n="46"> Sancta ergo et salubris est cogitatio pro defunctis exorare, ut
          a peccatis solvantur.</ab>
      </div>
      <div xml:id="d1e1503" type="chap" n="13">
        <ab xml:id="d1e1505" n="1"> Anno centesimo quadragesimo nono, cognovit Judas Antiochum
          Eupatorem venire cum multitudine adversus Judaeam,</ab>
        <ab xml:id="d1e1508" n="2"> et cum eo Lysiam procuratorem et praepositum negotiorum, secum
          habentem peditum centum decem millia, et equitum quinque millia, et elephantos viginti
          duos, currus cum falcibus trecentos.</ab>
        <ab xml:id="d1e1511" n="3"> Commiscuit autem se illis et Menelaus : et cum multa fallacia
          deprecabatur Antiochum, non pro patriae salute, sed sperans se constitui in
          principatum.</ab>
        <ab xml:id="d1e1514" n="4"> Sed Rex regum suscitavit animos Antiochi in peccatorem : et
          suggerente Lysia hunc esse causam omnium malorum, jussit (ut eis est consuetudo)
          apprehensum in eodem loco necari.</ab>
        <ab xml:id="d1e1517" n="5"> Erat autem in eodem loco turris quinquaginta cubitorum, aggestum
          undique habens cineris : haec prospectum habebat in praeceps.</ab>
        <ab xml:id="d1e1521" n="6"> Inde in cinerem dejici jussit sacrilegum, omnibus eum
          propellentibus ad interitum.</ab>
        <ab xml:id="d1e1524" n="7"> Et tali lege praevaricatorem legis contigit mori, nec terrae
          dari Menelaum.</ab>
        <ab xml:id="d1e1527" n="8"> Et quidem satis juste : nam quia multa erga aram Dei delicta
          commisit, cujus ignis et cinis erat sanctus : ipse in cineris morte damnatus est.<pc
            ana="#pilcrow"/>
        </ab>
        <ab xml:id="d1e1531" n="9"> Sed rex mente effrenatus veniebat, nequiorem se patre suo
          Judaeis ostensurus.</ab>
        <ab xml:id="d1e1534" n="10"> Quibus Judas cognitis, praecepit populo ut die ac nocte Dominum
          invocarent, quo, sicut semper, et nunc adjuvaret eos,</ab>
        <ab xml:id="d1e1537" n="11"> quippe qui lege, et patria, sanctoque templo privari vererentur
          : ac populum, qui nuper paululum respirasset, ne sineret blasphemis rursus nationibus
          subdi.</ab>
        <ab xml:id="d1e1541" n="12"> Omnibus itaque simul id facientibus, et petentibus a Domino
          misericordiam cum fletu et jejuniis, per triduum continuum prostratis, hortatus est eos
          Judas ut se praepararent.</ab>
        <ab xml:id="d1e1544" n="13"> Ipse vero cum senioribus cogitavit priusquam rex admoveret
          exercitum ad Judaeam et obtineret civitatem, exire, et Domini judicio committere exitum
          rei.</ab>
        <ab xml:id="d1e1547" n="14"> Dans itaque potestatem omnium Deo mundi creatori, et exhortatus
          suos ut fortiter dimicarent, et usque ad mortem pro legibus, templo, civitate, patria, et
          civibus starent, circa Modin exercitum constituit.</ab>
        <ab xml:id="d1e1550" n="15"> Et dato signo suis Dei victoriae, juvenibus fortissimis electis
          nocte aggressus aulam regiam, in castris interfecit viros quatuor millia, et maximum
          elephantorum cum his qui superpositi fuerant :</ab>
        <ab xml:id="d1e1553" n="16"> summoque metu ac perturbatione hostium castra replentes, rebus
          prospere gestis, abierunt.</ab>
        <ab xml:id="d1e1556" n="17"> Hoc autem factum est die illucescente, adjuvante eum Domini
          protectione.</ab>
        <ab xml:id="d1e1560" n="18"> Sed rex, accepto gustu audaciae Judaeorum, arte difficultatem
          locorum tentabat :</ab>
        <ab xml:id="d1e1563" n="19"> et Bethsurae, quae erat Judaeorum praesidium munitum, castra
          admovebat : sed fugabatur, impingebat, minorabatur.</ab>
        <ab xml:id="d1e1566" n="20"> His autem qui intus erant, Judas necessaria mittebat.</ab>
        <ab xml:id="d1e1569" n="21"> Enuntiavit autem mysteria hostibus Rhodocus quidam de judaico
          exercitu, qui requisitus comprehensus est, et conclusus.</ab>
        <ab xml:id="d1e1572" n="22"> Iterum rex sermonem habuit ad eos qui erant in Bethsuris :
          dextram dedit, accepit, abiit :</ab>
        <ab xml:id="d1e1575" n="23"> commisit cum Juda, superatus est.<pc ana="#pilcrow"/> Ut autem
          cognovit rebellasse Philippum Antiochiae, qui relictus erat super negotia, mente
          consternatus, Judaeos deprecans, subditusque eis, jurat de omnibus quibus justum visum est
          : et reconciliatus obtulit sacrificium, honoravit templum, et munera posuit.</ab>
        <ab xml:id="d1e1581" n="24"> Machabaeum amplexatus est, et fecit eum a Ptolemaide usque ad
          Gerrenos ducem et principem.</ab>
        <ab xml:id="d1e1584" n="25"> Ut autem venit Ptolemaidam, graviter ferebant Ptolemenses
          amicitiae conventionem, indignantes ne forte foedus irrumperent.</ab>
        <ab xml:id="d1e1587" n="26"> Tunc ascendit Lysias tribunal, et exposuit rationem, et populum
          sedavit, regressusque est Antiochiam : et hoc modo regis profectio et reditus
          processit.</ab>
      </div>
      <div xml:id="d1e1591" type="chap" n="14">
        <ab xml:id="d1e1593" n="1"> Sed post triennii tempus, cognovit Judas et qui cum eo erant
          Demetrium Seleuci cum multitudine valida et navibus per portam Tripolis ascendisse ad loca
          opportuna,</ab>
        <ab xml:id="d1e1596" n="2"> et tenuisse regiones adversus Antiochum, et ducem ejus
          Lysiam.</ab>
        <ab xml:id="d1e1599" n="3"> Alcimus autem quidam, qui summus sacerdos fuerat, sed voluntarie
          coinquinatus est temporibus commistionis, considerans nullo modo sibi esse salutem neque
          accessum ad altare,</ab>
        <ab xml:id="d1e1602" n="4"> venit ad regem Demetrium centesimo quinquagesimo anno, offerens
          ei coronam auream et palmam, super haec et thallos, qui templi esse videbantur. Et ipsa
          quidem die siluit.</ab>
        <ab xml:id="d1e1605" n="5"> Tempus autem opportunum dementiae suae nactus, convocatus a
          Demetrio ad consilium, et interrogatus quibus rebus et consiliis Judaei niterentur,</ab>
        <ab xml:id="d1e1609" n="6"> respondit : Ipsi qui dicuntur Assidaei Judaeorum, quibus praeest
          Judas Machabaeus, bella nutriunt, et seditiones movent, nec patiuntur regnum esse quietum
          :</ab>
        <ab xml:id="d1e1612" n="7"> nam et ego defraudatus parentum gloria (dico autem summo
          sacerdotio) huc veni :</ab>
        <ab xml:id="d1e1615" n="8"> primo quidem utilitatibus regis fidem servans, secundo autem
          etiam civibus consulens : nam illorum pravitate universum genus nostrum non minime
          vexatur.</ab>
        <ab xml:id="d1e1618" n="9"> Sed oro his singulis, o rex, cognitis, et regioni et generi,
          secundum humanitatem tuam pervulgatam omnibus, prospice :</ab>
        <ab xml:id="d1e1621" n="10"> nam, quamdiu superest Judas, impossibile est pacem esse
          negotiis.</ab>
        <ab xml:id="d1e1624" n="11"> Talibus autem ab hoc dictis, et ceteri amici hostiliter se
          habentes adversus Judam, inflammaverunt Demetrium.</ab>
        <ab xml:id="d1e1628" n="12"> Qui statim Nicanorem praepositum elephantorum ducem misit in
          Judaeam :</ab>
        <ab xml:id="d1e1631" n="13"> datis mandatis ut ipsum quidem Judam caperet : eos vero qui cum
          illo erant, dispergeret, et constitueret Alcimum maximi templi summum sacerdotem.</ab>
        <ab xml:id="d1e1634" n="14"> Tunc gentes quae de Judaea fugerant Judam, gregatim se Nicanori
          miscebant, miserias et clades Judaeorum prosperitates rerum suarum existimantes.</ab>
        <ab xml:id="d1e1637" n="15"> Audito itaque Judaei Nicanoris adventu, et conventu nationum,
          conspersi terra rogabant eum qui populum suum constituit, ut in aeternum custodiret,
          quique suam portionem signis evidentibus protegit.</ab>
        <ab xml:id="d1e1640" n="16"> Imperante autem duce, statim inde moverunt, conveneruntque ad
          castellum Dessau.</ab>
        <ab xml:id="d1e1643" n="17"> Simon vero frater Judae commiserat cum Nicanore : sed
          conterritus est repentino adventu adversariorum.<pc ana="#pilcrow"/>
        </ab>
        <ab xml:id="d1e1648" n="18"> Nicanor tamen, audiens virtutem comitum Judae, et animi
          magnitudinem quam pro patriae certaminibus habebant, sanguine judicium facere
          metuebat.</ab>
        <ab xml:id="d1e1651" n="19"> Quam ob rem praemisit Posidonium, et Theodotium, et Matthiam,
          ut darent dextras atque acciperent.</ab>
        <ab xml:id="d1e1654" n="20"> Et cum diu de his consilium ageretur, et ipse dux ad
          multitudinem retulisset, omnium una fuit sententia amicitiis annuere.</ab>
        <ab xml:id="d1e1657" n="21"> Itaque diem constituerunt, qua secreto inter se agerent : et
          singulis sellae prolatae sunt, et positae.</ab>
        <ab xml:id="d1e1660" n="22"> Praecepit autem Judas armatos esse locis opportunis, ne forte
          ab hostibus repente mali aliquid oriretur : et congruum colloquium fecerunt.</ab>
        <ab xml:id="d1e1663" n="23"> Morabatur autem Nicanor Jerosolymis, nihilque inique agebat :
          gregesque turbarum quae congregatae fuerant, dimisit.</ab>
        <ab xml:id="d1e1667" n="24"> Habebat autem Judam semper carum ex animo, et erat viro
          inclinatus.</ab>
        <ab xml:id="d1e1670" n="25"> Rogavitque eum ducere uxorem, filiosque procreare. Nuptias
          fecit : quiete egit, communiterque vivebant.<pc ana="#pilcrow"/>
        </ab>
        <ab xml:id="d1e1674" n="26"> Alcimus autem, videns caritatem illorum ad invicem et
          conventiones, venit ad Demetrium, et dicebat Nicanorem rebus alienis assentire, Judamque
          regni insidiatorem successorem sibi destinasse.</ab>
        <ab xml:id="d1e1677" n="27"> Itaque rex exasperatus, et pessimis hujus criminationibus
          irritatus, scripsit Nicanori, dicens graviter quidem se ferre de amicitiae conventione,
          jubere tamen Machabaeum citius vinctum mittere Antiochiam.</ab>
        <ab xml:id="d1e1680" n="28"> Quibus cognitis, Nicanor consternabatur, et graviter ferebat,
          si ea quae convenerant irrita faceret, nihil laesus a viro :</ab>
        <ab xml:id="d1e1683" n="29"> sed quia regi resistere non poterat, opportunitatem observabat
          qua praeceptum perficeret.</ab>
        <ab xml:id="d1e1687" n="30"> At Machabaeus, videns secum austerius agere Nicanorem, et
          consuetum occursum ferocius exhibentem, intelligens non ex bono esse austeritatem istam,
          paucis suorum congregatis, occultavit se a Nicanore.</ab>
        <ab xml:id="d1e1690" n="31"> Quod cum ille cognovit, fortiter se a viro praeventum, venit ad
          maximum et sanctissimum templum : et sacerdotibus solitas hostias offerentibus, jussit
          sibi tradi virum.</ab>
        <ab xml:id="d1e1693" n="32"> Quibus cum juramento dicentibus nescire se ubi esset qui
          quaerebatur, extendens manum ad templum,</ab>
        <ab xml:id="d1e1696" n="33"> juravit, dicens : Nisi Judam mihi vinctum tradideritis, istud
          Dei fanum in planitiem deducam, et altare effodiam, et templum hoc Libero patri
          consecrabo.</ab>
        <ab xml:id="d1e1699" n="34"> Et his dictis abiit. Sacerdotes autem protendentes manus in
          caelum, invocabant eum qui semper propugnator esset gentis ipsorum, haec dicentes :</ab>
        <ab xml:id="d1e1702" n="35"> Tu, Domine universorum, qui nullius indiges, voluisti templum
          habitationis tuae fieri in nobis.</ab>
        <ab xml:id="d1e1706" n="36"> Et nunc, Sancte sanctorum, omnium Domine, conserva in aeternum
          impollutam domum istam, quae nuper mundata est.<pc ana="#pilcrow"/>
        </ab>
        <ab xml:id="d1e1710" n="37"> Razias autem quidam de senioribus ab Jerosolymis delatus est
          Nicanori, vir amator civitatis, et bene audiens : qui pro affectu pater Judaeorum
          appellabatur.</ab>
        <ab xml:id="d1e1713" n="38"> Hic multis temporibus continentiae propositum tenuit in
          Judaismo, corpusque et animam tradere contentus pro perseverantia.</ab>
        <ab xml:id="d1e1716" n="39"> Volens autem Nicanor manifestare odium quod habebat in Judaeos,
          misit milites quingentos ut eum comprehenderent.</ab>
        <ab xml:id="d1e1719" n="40"> Putabat enim, si illum decepisset, se cladem Judaeis maximam
          illaturum.</ab>
        <ab xml:id="d1e1722" n="41"> Turbis autem irruere in domum ejus, et januam dirumpere : atque
          ignem admovere cupientibus, cum jam comprehenderetur, gladio se petiit,</ab>
        <ab xml:id="d1e1726" n="42"> eligens nobiliter mori potius quam subditus fieri peccatoribus,
          et contra natales suos indignis injuriis agi.</ab>
        <ab xml:id="d1e1729" n="43"> Sed cum per festinationem non certo ictu plagam dedisset, et
          turbae intra ostia irrumperent, recurrens audacter ad murum praecipitavit semetipsum
          viriliter in turbas :</ab>
        <ab xml:id="d1e1732" n="44"> quibus velociter locum dantibus casui ejus, venit per mediam
          cervicem.</ab>
        <ab xml:id="d1e1735" n="45"> Et cum adhuc spiraret, accensus animo, surrexit, et cum sanguis
          ejus magno fluxu deflueret, et gravissimis vulneribus esset saucius, cursu turbam
          pertransiit :</ab>
        <ab xml:id="d1e1738" n="46"> et stans supra quamdam petram praeruptam, et jam exsanguis
          effectus, complexus intestina sua, utrisque manibus projecit super turbas, invocans
          dominatorem vitae ac spiritus ut haec illi iterum redderet : atque ita vita defunctus
          est.</ab>
      </div>
      <div xml:id="d1e1742" type="chap" n="15">
        <ab xml:id="d1e1744" n="1"> Nicanor autem, ut comperit Judam esse in locis Samariae,
          cogitavit cum omni impetu die sabbati committere bellum.</ab>
        <ab xml:id="d1e1747" n="2"> Judaeis vero qui illum per necessitatem sequebantur, dicentibus
          : Ne ita ferociter et barbare feceris, sed honorem tribue diei sanctificationis, et honora
          eum qui universa conspicit :</ab>
        <ab xml:id="d1e1750" n="3"> ille infelix interrogavit si est potens in caelo, qui imperavit
          agi diem sabbatorum.</ab>
        <ab xml:id="d1e1753" n="4"> Et respondentibus illis : Est Dominus vivus ipse in caelo
          potens, qui jussit agi septimam diem :</ab>
        <ab xml:id="d1e1756" n="5"> at ille ait : Et ego potens sum super terram qui impero sumi
          arma, et negotia regis impleri. Tamen non obtinuit ut consilium perficeret.</ab>
        <ab xml:id="d1e1760" n="6"> Et Nicanor quidem cum summa superbia erectus, cogitaverat
          commune trophaeum statuere de Juda.<pc ana="#pilcrow"/>
        </ab>
        <ab xml:id="d1e1764" n="7"> Machabaeus autem semper confidebat cum omni spe auxilium sibi a
          Deo affuturum :</ab>
        <ab xml:id="d1e1767" n="8"> et hortabatur suos ne formidarent ad adventum nationum, sed in
          mente haberent adjutoria sibi facta de caelo, et nunc sperarent ab Omnipotente sibi
          affuturam victoriam.</ab>
        <ab xml:id="d1e1770" n="9"> Et allocutus eos de lege et prophetis, admonens etiam certamina
          quae fecerant prius, promptiores constituit eos :</ab>
        <ab xml:id="d1e1773" n="10"> et ita animis eorum erectis simul ostendebat gentium fallaciam,
          et juramentorum praevaricationem.</ab>
        <ab xml:id="d1e1776" n="11"> Singulos autem illorum armavit, non clypei et hastae munitione,
          sed sermonibus optimis et exhortationibus, exposito digno fide somnio, per quod universos
          laetificavit.</ab>
        <ab xml:id="d1e1780" n="12"> Erat autem hujuscemodi visus : Oniam, qui fuerat summus
          sacerdos, virum bonum et benignum, verecundum visu, modestum moribus, et eloquio decorum,
          et qui a puero in virtutibus exercitatus sit, manus protendentem orare pro omni populo
          Judaeorum.</ab>
        <ab xml:id="d1e1783" n="13"> Post hoc apparuisse et alium virum aetate et gloria mirabilem,
          et magni decoris habitudine circa illum.</ab>
        <ab xml:id="d1e1786" n="14"> Respondentem vero Oniam dixisse : Hic est fratrum amator, et
          populi Israël : hic est qui multum orat pro populo et universa sancta civitate, Jeremias
          propheta Dei.</ab>
        <ab xml:id="d1e1789" n="15"> Extendisse autem Jeremiam dextram, et dedisse Judae gladium
          aureum, dicentem :</ab>
        <ab xml:id="d1e1792" n="16"> Accipe sanctum gladium munus a Deo, in quo dejicies adversarios
          populi mei Israël.</ab>
        <ab xml:id="d1e1795" n="17"> Exhortati itaque Judae sermonibus bonis valde, de quibus
          extolli posset impetus, et animi juvenum confortari, statuerunt dimicare et confligere
          fortiter : ut virtus de negotiis judicaret, eo quod civitas sancta et templum
          periclitarentur.</ab>
        <ab xml:id="d1e1799" n="18"> Erat enim pro uxoribus et filiis, itemque pro fratribus et
          cognatis, minor sollicitudo : maximus vero et primus pro sanctitate timor erat
          templi.</ab>
        <ab xml:id="d1e1802" n="19"> Sed et eos qui in civitate erant, non minima sollicitudo
          habebat pro his qui congressuri erant.</ab>
        <ab xml:id="d1e1805" n="20"> Et cum jam omnes sperarent judicium futurum, hostesque adessent
          atque exercitus esset ordinatus, bestiae equitesque opportuno in loco compositi,</ab>
        <ab xml:id="d1e1808" n="21"> considerans Machabaeus adventum multitudinis, et apparatum
          varium armorum, et ferocitatem bestiarum, extendens manus in caelum, prodigia facientem
          Dominum invocavit, qui non secundum armorum potentiam, sed prout ipsi placet, dat dignis
          victoriam.</ab>
        <ab xml:id="d1e1811" n="22"> Dixit autem invocans hoc modo : Tu Domine, qui misisti angelum
          tuum sub Ezechia rege Juda, et interfecisti de castris Sennacherib centum octoginta
          quinque millia :</ab>
        <ab xml:id="d1e1814" n="23"> et nunc, dominator caelorum, mitte angelum tuum bonum ante nos
          in timore et tremore magnitudinis brachii tui,</ab>
        <ab xml:id="d1e1818" n="24"> ut metuant qui cum blasphemia veniunt adversus sanctum populum
          tuum. Et hic quidem ita peroravit.<pc ana="#pilcrow"/>
        </ab>
        <ab xml:id="d1e1822" n="25"> Nicanor autem et qui cum ipso erant, cum tubis et canticis
          admovebant.</ab>
        <ab xml:id="d1e1825" n="26"> Judas vero et qui cum eo erant, invocato Deo, per orationes
          congressi sunt :</ab>
        <ab xml:id="d1e1828" n="27"> manu quidem pugnantes, sed Dominum cordibus orantes,
          prostraverunt non minus triginta quinque millia, praesentia Dei magnifice delectati.</ab>
        <ab xml:id="d1e1831" n="28"> Cumque cessassent, et cum gaudio redirent, cognoverunt
          Nicanorem ruisse cum armis suis.</ab>
        <ab xml:id="d1e1834" n="29"> Facto itaque clamore, et perturbatione excitata, patria voce
          omnipotentem Dominum benedicebant.</ab>
        <ab xml:id="d1e1838" n="30"> Praecepit autem Judas, qui per omnia corpore et animo mori pro
          civibus paratus erat, caput Nicanoris, et manum cum humero abscissam, Jerosolymam
          perferri.</ab>
        <ab xml:id="d1e1841" n="31"> Quo cum pervenisset, convocatis contribulibus et sacerdotibus
          ad altare, accersiit et eos qui in arce erant.</ab>
        <ab xml:id="d1e1844" n="32"> Et ostenso capite Nicanoris, et manu nefaria quam extendens
          contra domum sanctam omnipotentis Dei magnifice gloriatus est.</ab>
        <ab xml:id="d1e1847" n="33"> Linguam etiam impii Nicanoris praecisam jussit particulatim
          avibus dari : manum autem dementis contra templum suspendi.</ab>
        <ab xml:id="d1e1850" n="34"> Omnes igitur caeli benedixerunt Dominum, dicentes : Benedictus
          qui locum suum incontaminatum servavit.</ab>
        <ab xml:id="d1e1853" n="35"> Suspendit autem Nicanoris caput in summa arce, ut evidens
          esset, et manifestum signum auxilii Dei.</ab>
        <ab xml:id="d1e1857" n="36"> Itaque omnes communi consilio decreverunt nullo modo diem istum
          absque celebritate praeterire :</ab>
        <ab xml:id="d1e1860" n="37"> habere autem celebritatem tertiadecima die mensis Adar, quod
          dicitur voce syriaca, pridie Mardochaei diei.<pc ana="#pilcrow"/>
        </ab>
        <ab xml:id="d1e1864" n="38"> Igitur his erga Nicanorem gestis, et ex illis temporibus ab
          Hebraeis civitate possessa, ego quoque in his faciam finem sermonis.</ab>
        <ab xml:id="d1e1867" n="39"> Et si quidem bene, et ut historiae competit, hoc et ipse velim
          : sin autem minus digne, concedendum est mihi.</ab>
        <ab xml:id="d1e1870" n="40"> Sicut enim vinum semper bibere, aut semper aquam, contrarium
          est ; alternis autem uti, delectabile : ita legentibus si semper exactus sit sermo, non
          erit gratus. Hic ergo erit consummatus.</ab>
      </div>


    </body>
  </text>
</TEI>
