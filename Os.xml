<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Osee</title>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div xml:id="d1e31" type="chap" n="1">
        <ab xml:id="d1e33" n="1">Verbum Domini, quod factum est ad Osee, filium Beeri, in diebus
          Oziae, Joathan, Achaz, Ezechiae, regum Juda ; et in diebus Jeroboam, filii Joas, regis
            Israël.
        </ab>
        <ab xml:id="d1e37" n="2">Principium loquendi Domino in Osee. Et dixit Dominus ad Osee : 
          Vade, sume tibi uxorem fornicationum, et fac tibi filios fornicationum, quia fornicans
          fornicabitur terra a Domino.</ab>
        <ab xml:id="d1e40" n="3">Et abiit, et accepit Gomer, filiam Debelaim: et concepit, et
          peperit ei filium.</ab>
        <ab xml:id="d1e43" n="4">Et dixit Dominus ad eum: Voca nomen ejus Jezrahel, quoniam adhuc
          modicum, et visitabo sanguinem Jezrahel super domum Jehu, et quiescere faciam regnum domus
          Israël.</ab>
        <ab xml:id="d1e46" n="5">Et in illa die conteram arcum Israël in valle Jezrahel.</ab>
        <ab xml:id="d1e50" n="6">Et concepit adhuc, et peperit filiam. Et dixit ei: Voca nomen
          ejus, Absque misericordia, quia non addam ultra misereri domui Israël, sed oblivione
          obliviscar eorum.</ab>
        <ab xml:id="d1e53" n="7">Et domui Juda miserebor, et salvabo eos in Domino Deo suo ; et non
          salvabo eos in arcu et gladio, et in bello, et in equis, et in equitibus.</ab>
        <ab xml:id="d1e56" n="8">Et ablactavit eam quae erat Absque misericordia. Et concepit, et
          peperit filium.</ab>
        <ab xml:id="d1e59" n="9">Et dixit: Voca nomen ejus, Non populus meus, quia vos non populus
          meus, et ego non ero vester.</ab>
        <ab xml:id="d1e62" n="10"> Et erit numerus filiorum Israël quasi arena maris, quae sine
          mensura est, et non numerabitur. Et erit in loco ubi dicetur eis: Non populus meus vos : 
          dicetur eis: Filii Dei viventis.</ab>
        <ab xml:id="d1e65" n="11"> Et congregabuntur filii Juda et filii Israël pariter ; et ponent
          sibimet caput unum, et ascendent de terra, quia magnus dies Jezrahel.</ab>
      </div>
      <div xml:id="d1e69" type="chap" n="2">
        <ab xml:id="d1e71" n="1">Dicite fratribus vestris: Populus meus ; et sorori vestrae : 
          Misericordiam consecuta.
        </ab>
        <ab xml:id="d1e75" n="2">[Judicate matrem vestram, judicate,/ quoniam ipsa non uxor mea,/
          et ego non vir ejus./ Auferat fornicationes suas a facie sua,/ et adulteria sua de medio
          uberum suorum ;/</ab>
        <ab xml:id="d1e78" n="3">ne forte expoliem eam nudam,/ et statuam eam secundum diem
          nativitatis suae,/ et ponam eam quasi solitudinem,/ et statuam eam velut terram inviam,/
          et interficiam eam siti./</ab>
        <ab xml:id="d1e81" n="4">Et filiorum illius non miserebor,/ quoniam filii fornicationum
          sunt./</ab>
        <ab xml:id="d1e84" n="5">Quia fornicata est mater eorum,/ confusa est quae concepit eos ;/
          quia dixit: Vadam post amatores meos,/ qui dant panes mihi, et aquas meas,/ lanam meam,
          et linum meum,/ oleum meum, et potum meum./</ab>
        <ab xml:id="d1e88" n="6">Propter hoc ecce ego sepiam viam tuam spinis,/ et sepiam eam
          maceria, et semitas suas non inveniet./</ab>
        <ab xml:id="d1e91" n="7">Et sequetur amatores suos, et non apprehendet eos ;/ et quaeret
          eos, et non inveniet : / et dicet: Vadam, et revertar ad virum meum priorem,/ quia bene
          mihi erat tunc magis quam nunc./</ab>
        <ab xml:id="d1e94" n="8">Et haec nescivit, quia ego dedi ei frumentum, et vinum, et oleum,/
          et argentum multiplicavi ei, et aurum,/ quae fecerunt Baal./</ab>
        <ab xml:id="d1e97" n="9">Idcirco convertar, et sumam frumentum meum in tempore suo,/ et
          vinum meum in tempore suo./ Et liberabo lanam meam et linum meum,/ quae operiebant
          ignominiam ejus./</ab>
        <ab xml:id="d1e100" n="10"> Et nunc revelabo stultitiam ejus in oculis amatorum ejus ;/ et
          vir non eruet eam de manu mea ;/</ab>
        <ab xml:id="d1e103" n="11"> et cessare faciam omne gaudium ejus,/ solemnitatem ejus,
          neomeniam ejus, sabbatum ejus,/ et omnia festa tempora ejus./</ab>
        <ab xml:id="d1e107" n="12"> Et corrumpam vineam ejus, et ficum ejus,/ de quibus dixit : 
          Mercedes hae meae sunt,/ quas dederunt mihi amatores mei ;/ et ponam eam in saltum,/ et
          comedet eam bestia agri./</ab>
        <ab xml:id="d1e110" n="13"> Et visitabo super eam dies Baalim,/ quibus accendebat incensum,/
          et ornabatur in aure sua, et monili suo./ Et ibat post amatores suos,/ et mei
          obliviscebatur, dicit Dominus./</ab>
        <ab xml:id="d1e113" n="14"> Propter hoc ecce ego lactabo eam,/ et ducam eam in solitudinem,/
          et loquar ad cor ejus./</ab>
        <ab xml:id="d1e116" n="15"> Et dabo ei vinitores ejus ex eodem loco,/ et vallem Achor, ad
          aperiendam spem ;/ et canet ibi juxta dies juventutis suae,/ et juxta dies ascensionis
          suae de terra Aegypti./</ab>
        <ab xml:id="d1e119" n="16"> Et erit in die illa, ait Dominus : / vocabit me, Vir meus,/ et
          non vocabit me ultra Baali./</ab>
        <ab xml:id="d1e122" n="17"> Et auferam nomina Baalim de ore ejus,/ et non recordabitur ultra
          nominis eorum./</ab>
        <ab xml:id="d1e126" n="18"> Et percutiam cum eis foedus in die illa, cum bestia agri,/ et
          cum volucre caeli, et cum reptili terrae ;/ et arcum, et gladium, et bellum conteram de
          terra,/ et dormire eos faciam fiducialiter./</ab>
        <ab xml:id="d1e129" n="19"> Et sponsabo te mihi in sempiternum ;/ et sponsabo te mihi in
          justitia, et judicio,/ et in misericordia, et in miserationibus./</ab>
        <ab xml:id="d1e132" n="20"> Et sponsabo te mihi in fide ;/ et scies quia ego Dominus./</ab>
        <ab xml:id="d1e135" n="21"> Et erit in die illa : / exaudiam, dicit Dominus, exaudiam
          caelos,/ et illi exaudient terram./</ab>
        <ab xml:id="d1e138" n="22"> Et terra exaudiet triticum, et vinum, et oleum,/ et haec
          exaudient Jezrahel./</ab>
        <ab xml:id="d1e141" n="23"> Et seminabo eam mihi in terra,/ et miserebor ejus quae fuit
          Absque misericordia./</ab>
        <ab xml:id="d1e145" n="24"> Et dicam Non populo meo: Populus meus es tu ;/ et ipse dicet : 
          Deus meus es tu.]</ab>
      </div>
      <div xml:id="d1e149" type="chap" n="3">
        <ab xml:id="d1e151" n="1">Et dixit Dominus ad me: Adhuc vade, et dilige mulierem dilectam
          amico et adulteram, sicut diligit Dominus filios Israël, et ipsi respiciunt ad deos
          alienos, et diligunt vinacia uvarum.</ab>
        <ab xml:id="d1e154" n="2">Et fodi eam mihi quindecim argenteis, et coro hordei, et dimidio
          coro hordaei.</ab>
        <ab xml:id="d1e157" n="3">Et dixi ad eam: Dies multos exspectabis me ; non fornicaberis,
          et non eris viro ; sed et ego exspectabo te.</ab>
        <ab xml:id="d1e160" n="4">Quia dies multos sedebunt filii Israël sine rege, et sine
          principe, et sine sacrificio, et sine altari, et sine ephod, et sine theraphim.</ab>
        <ab xml:id="d1e163" n="5">Et post haec revertentur filii Israël, et quaerent Dominum Deum
          suum, et David regem suum: et pavebunt ad Dominum, et ad bonum ejus, in novissimo
          dierum.</ab>
      </div>
      <div xml:id="d1e167" type="chap" n="4">
        <ab xml:id="d1e169" n="1">[Audite verbum Domini, filii Israël,/ quia judicium Domino cum
          habitatoribus terrae : / non est enim veritas, et non est misericordia,/ et non est
          scientia Dei in terra./</ab>
        <ab xml:id="d1e172" n="2">Maledictum, et mendacium,/ et homicidium, et furtum, et
          adulterium inundaverunt,/ et sanguis sanguinem tetigit./</ab>
        <ab xml:id="d1e175" n="3">Propter hoc lugebit terra,/ et infirmabitur omnis qui habitat in
          ea,/ in bestia agri, et in volucre caeli ;/ sed et pisces maris congregabuntur./</ab>
        <ab xml:id="d1e178" n="4">Verumtamen unusquisque non judicet,/ et non arguatur vir : /
          populus enim tuus sicut hi qui contradicunt sacerdoti./</ab>
        <ab xml:id="d1e181" n="5">Et corrues hodie,/ et corruet etiam propheta tecum./ Nocte tacere
          feci matrem tuam./</ab>
        <ab xml:id="d1e185" n="6">Conticuit populus meus,/ eo quod non habuerit scientiam : / quia
          tu scientiam repulisti,/ repellam te, ne sacerdotio fungaris mihi ;/ et oblita es legis
          Dei tui,/ obliviscar filiorum tuorum et ego./</ab>
        <ab xml:id="d1e188" n="7">Secundum multitudinem eorum sic peccaverunt mihi : / gloriam eorum
          in ignominiam commutabo./</ab>
        <ab xml:id="d1e191" n="8">Peccata populi mei comedent,/ et ad iniquitatem eorum sublevabunt
          animas eorum./</ab>
        <ab xml:id="d1e194" n="9">Et erit sicut populus, sic sacerdos ;/ et visitabo super eum vias
          ejus,/ et cogitationes ejus reddam ei./</ab>
        <ab xml:id="d1e197" n="10"> Et comedent, et non saturabuntur ;/ fornicati sunt, et non
          cessaverunt : / quoniam Dominum dereliquerunt in non custodiendo./</ab>
        <ab xml:id="d1e200" n="11"> Fornicatio, et vinum, et ebrietas auferunt cor./</ab>
        <ab xml:id="d1e204" n="12"> Populus meus in ligno suo interrogavit,/ et baculus ejus
          annuntiavit ei ;/ spiritus enim fornicationum decepit eos,/ et fornicati sunt a Deo
          suo./</ab>
        <ab xml:id="d1e207" n="13"> Super capita montium sacrificabant,/ et super colles ascendebant
          thymiama ;/ subtus quercum, et populum, et terebinthum,/ quia bona erat umbra ejus ;/ ideo
          fornicabuntur filiae vestrae,/ et sponsae vestrae adulterae erunt./</ab>
        <ab xml:id="d1e210" n="14"> Non visitabo super filias vestras cum fuerint fornicatae,/ et
          super sponsas vestras cum adulteraverint,/ quoniam ipsi cum meretricibus conversabantur,/
          et cum effeminatis sacrificabant ;/ et populus non intelligens vapulabit./</ab>
        <ab xml:id="d1e213" n="15"> Si fornicaris tu, Israël,/ non delinquat saltem Juda ;/ et
          nolite ingredi in Galgala,/ et ne ascenderitis in Bethaven,/ neque juraveritis: Vivit
          Dominus !/</ab>
        <ab xml:id="d1e216" n="16"> Quoniam sicut vacca lasciviens declinavit Israël ;/ nunc pascet
          eos Dominus, quasi agnum in latitudine./</ab>
        <ab xml:id="d1e219" n="17"> Particeps idolorum Ephraim: dimitte eum./</ab>
        <ab xml:id="d1e223" n="18"> Separatum est convivium eorum ;/ fornicatione fornicati sunt : /
          dilexerunt afferre ignominiam protectores ejus./</ab>
        <ab xml:id="d1e226" n="19"> Ligavit eum spiritus in alis suis,/ et confundentur a
          sacrificiis suis.]</ab>
      </div>
      <div xml:id="d1e230" type="chap" n="5">
        <ab xml:id="d1e232" n="1">[Audite hoc, sacerdotes, / et attendite, domus Israël,/ et domus
          regis, auscultate : / quia vobis judicium est,/ quoniam laqueus facti estis speculationi,/
          et rete expansum super Thabor./</ab>
        <ab xml:id="d1e235" n="2">Et victimas declinastis in profundum ;/ et ego eruditor omnium
          eorum./</ab>
        <ab xml:id="d1e238" n="3">Ego scio Ephraim,/ et Israël non est absconditus a me : / quia
          nunc fornicatus est Ephraim ;/ contaminatus est Israël./</ab>
        <ab xml:id="d1e241" n="4">Non dabunt cogitationes suas ut revertantur ad Deum suum,/ quia
          spiritus fornicationum in medio eorum,/ et Dominum non cognoverunt./</ab>
        <ab xml:id="d1e244" n="5">Et respondebit arrogantia Israël in facie ejus,/ et Israël et
          Ephraim ruent in iniquitate sua : / ruet etiam Judas cum eis./</ab>
        <ab xml:id="d1e248" n="6">In gregibus suis et in armentis suis vadent ad quaerendum
          Dominum,/ et non invenient : / ablatus est ab eis./</ab>
        <ab xml:id="d1e251" n="7">In Dominum praevaricati sunt,/ quia filios alienos genuerunt : /
          nunc devorabit eos mensis, cum partibus suis./</ab>
        <ab xml:id="d1e254" n="8">Clangite buccina in Gabaa,/ tuba in Rama ;/ ululate in Bethaven,/
          post tergum tuum, Benjamin./</ab>
        <ab xml:id="d1e257" n="9">Ephraim in desolatione erit in die correptionis ;/ in tribubus
          Israël ostendi fidem./</ab>
        <ab xml:id="d1e260" n="10"> Facti sunt principes Juda quasi assumentes terminum ;/ super eos
          effundam quasi aquam iram meam./</ab>
        <ab xml:id="d1e263" n="11"> Calumniam patiens est Ephraim, fractus judicio,/ quoniam coepit
          abire post sordes./</ab>
        <ab xml:id="d1e267" n="12"> Et ego quasi tinea Ephraim,/ et quasi putredo domui Juda./</ab>
        <ab xml:id="d1e270" n="13"> Et vidit Ephraim languorem suum,/ et Juda vinculum suum ;/ et
          abiit Ephraim ad Assur,/ et misit ad regem ultorem : / et ipse non poterit sanare vos,/ nec
          solvere poterit a vobis vinculum./</ab>
        <ab xml:id="d1e273" n="14"> Quoniam ego quasi leaena Ephraim,/ et quasi catulus leonis domui
          Juda./ Ego, ego capiam, et vadam ;/ tollam, et non est qui eruat./</ab>
        <ab xml:id="d1e276" n="15"> Vadens revertar ad locum meum,/ donec deficiatis, et quaeratis
          faciem meam.]</ab>
      </div>
      <div xml:id="d1e281" type="chap" n="6">
        <ab xml:id="d1e283" n="1">[In tribulatione sua mane consurgent ad me : / Venite, et
          revertamur ad Dominum,/</ab>
        <ab xml:id="d1e286" n="2">quia ipse cepit, et sanabit nos ;/ percutiet, et curabit
          nos./</ab>
        <ab xml:id="d1e289" n="3">Vivificabit nos post duos dies ;/ in die tertia suscitabit nos,/
          et vivemus in conspectu ejus./ Sciemus, sequemurque ut cognoscamus Dominum : / quasi
          diluculum praeparatus est egressus ejus,/ et veniet quasi imber nobis temporaneus et
          serotinus terrae./</ab>
        <ab xml:id="d1e292" n="4">Quid faciam tibi, Ephraim ?/ quid faciam tibi, Juda ?/
          misericordia vestra quasi nubes matutina,/ et quasi ros mane pertransiens./</ab>
        <ab xml:id="d1e295" n="5">Propter hoc dolavi in prophetis ;/ occidi eos in verbis oris mei
          : / et judicia tua quasi lux egredientur./</ab>
        <ab xml:id="d1e299" n="6">Quia misericordiam volui, et non sacrificium ;/ et scientiam Dei
          plus quam holocausta./</ab>
        <ab xml:id="d1e302" n="7">Ipsi autem sicut Adam transgressi sunt pactum : / ibi praevaricati
          sunt in me./</ab>
        <ab xml:id="d1e305" n="8">Galaad civitas operantium idolum,/ supplantata sanguine./</ab>
        <ab xml:id="d1e308" n="9">Et quasi fauces virorum latronum,/ particeps sacerdotum, in via
          interficientium pergentes de Sichem : / quia scelus operati sunt./</ab>
        <ab xml:id="d1e311" n="10"> In domo Israël vidi horrendum : / ibi fornicationes Ephraim,/
          contaminatus est Israël./</ab>
        <ab xml:id="d1e314" n="11"> Sed et Juda, pone messem tibi,/ cum convertero captivitatem
          populi mei.]</ab>
      </div>
      <div xml:id="d1e318" type="chap" n="7">
        <ab xml:id="d1e320" n="1">[Cum sanare vellem Israël,/ revelata est iniquitas Ephraim,/ et
          malitia Samariae,/ quia operati sunt mendacium ;/ et fur ingressus est spolians,/
          latrunculus foris./</ab>
        <ab xml:id="d1e323" n="2">Et ne forte dicant in cordibus suis,/ omnem malitiam eorum me
          recordatum,/ nunc circumdederunt eos adinventiones suae : / coram facie mea factae
          sunt./</ab>
        <ab xml:id="d1e326" n="3">In malitia sua laetificaverunt regem,/ et in mendaciis suis
          principes./</ab>
        <ab xml:id="d1e329" n="4">Omnes adulterantes,/ quasi clibanus succensus a coquente ;/
          quievit paululum civitas a commistione fermenti,/ donec fermentaretur totum./</ab>
        <ab xml:id="d1e332" n="5">Dies regis nostri: coeperunt principes furere a vino ;/ extendit
          manum suam cum illusoribus./</ab>
        <ab xml:id="d1e336" n="6">Quia applicuerunt quasi clibanum cor suum,/ cum insidiaretur eis
          ;/ tota nocte dormivit coquens eos : / mane ipse succensus quasi ignis flammae./</ab>
        <ab xml:id="d1e339" n="7">Omnes calefacti sunt quasi clibanus,/ et devoraverunt judices
          suos : / omnes reges eorum ceciderunt ;/ non est qui clamat in eis ad me./</ab>
        <ab xml:id="d1e342" n="8">Ephraim in populis ipse commiscebatur ;/ Ephraim factus est
          subcinericius panis, qui non reversatur./</ab>
        <ab xml:id="d1e345" n="9">Comederunt alieni robur ejus, et ipse nescivit ;/ sed et cani
          effusi sunt in eo, et ipse ignoravit./</ab>
        <ab xml:id="d1e348" n="10"> Et humiliabitur superbia Israël in facie ejus ;/ nec reversi
          sunt ad Dominum Deum suum,/ et non quaesierunt eum in omnibus his./</ab>
        <ab xml:id="d1e351" n="11"> Et factus est Ephraim quasi columba seducta non habens cor./
          Aegyptum invocabant ; ad Assyrios abierunt./</ab>
        <ab xml:id="d1e355" n="12"> Et cum profecti fuerint,/ expandam super eos rete meum : / quasi
          volucrem caeli detraham eos ;/ caedam eos secundum auditionem coetus eorum./</ab>
        <ab xml:id="d1e358" n="13"> Vae eis, quoniam recesserunt a me !/ vastabuntur, quia
          praevaricati sunt in me,/ et ego redemi eos,/ et ipsi locuti sunt contra me
          mendacia./</ab>
        <ab xml:id="d1e361" n="14"> Et non clamaverunt ad me in corde suo,/ sed ululabant in
          cubilibus suis : / super triticum et vinum ruminabant ;/ recesserunt a me./</ab>
        <ab xml:id="d1e364" n="15"> Et ego erudivi eos, et confortavi brachia eorum,/ et in me
          cogitaverunt malitiam./</ab>
        <ab xml:id="d1e367" n="16"> Reversi sunt ut essent absque jugo ;/ facti sunt quasi arcus
          dolosus : / cadent in gladio principes eorum, a furore linguae suae./ Ista subsannatio
          eorum in terra Aegypti.]</ab>
      </div>
      <div xml:id="d1e371" type="chap" n="8">
        <ab xml:id="d1e373" n="1">[In gutture tuo sit tuba/ quasi aquila super domum Domini,/ pro
          eo quod transgressi sunt foedus meum,/ et legem meam praevaricati sunt./</ab>
        <ab xml:id="d1e376" n="2">Me invocabunt: Deus meus,/ cognovimus te Israël./</ab>
        <ab xml:id="d1e379" n="3">Projecit Israël bonum : / inimicus persequetur eum./</ab>
        <ab xml:id="d1e382" n="4">Ipsi regnaverunt, et non ex me ;/ principes exstiterunt, et non
          cognovi : / argentum suum et aurum suum fecerunt sibi idola,/ ut interirent./</ab>
        <ab xml:id="d1e385" n="5">Projectus est vitulus tuus, Samaria ;/ iratus est furor meus in
          eos./ Usquequo non poterunt emundari ?/</ab>
        <ab xml:id="d1e389" n="6">Quia ex Israël et ipse est : / artifex fecit illum, et non est
          deus ;/ quoniam in aranearum telas erit vitulus Samariae./</ab>
        <ab xml:id="d1e392" n="7">Quia ventum seminabunt,/ et turbinem metent : / culmus stans non
          est in eo ;/ germen non faciet farinam : / quod etsi fecerit, alieni comedent eam./</ab>
        <ab xml:id="d1e395" n="8">Devoratus est Israël ;/ nunc factus est in nationibus quasi vas
          immundum./</ab>
        <ab xml:id="d1e398" n="9">Quia ipsi ascenderunt ad Assur,/ onager solitarius sibi ;/
          Ephraim munera dederunt amatoribus./</ab>
        <ab xml:id="d1e401" n="10"> Sed et cum mercede conduxerint nationes,/ nunc congregabo eos,/
          et quiescent paulisper ab onere regis et principum./</ab>
        <ab xml:id="d1e404" n="11"> Quia multiplicavit Ephraim altaria ad peccandum ;/ factae sunt
          ei arae in delictum./</ab>
        <ab xml:id="d1e408" n="12"> Scribam ei multiplices leges meas,/ quae velut alienae
          computatae sunt./</ab>
        <ab xml:id="d1e411" n="13"> Hostias offerent,/ immolabunt carnes et comedent,/ et Dominus
          non suscipiet eas : / nunc recordabitur iniquitatis eorum,/ et visitabit peccata eorum : /
          ipsi in Aegyptum convertentur./</ab>
        <ab xml:id="d1e414" n="14"> Et oblitus est Israël factoris sui,/ et aedificavit delubra ;/
          et Judas multiplicavit urbes munitas ;/ et mittam ignem in civitates ejus,/ et devorabit
          aedes illius.]</ab>
      </div>
      <div xml:id="d1e418" type="chap" n="9">
        <ab xml:id="d1e420" n="1">[Noli laetari, Israël ;/ noli exsultare sicut populi : / quia
          fornicatus es a Deo tuo ;/ dilexisti mercedem super omnes areas tritici./</ab>
        <ab xml:id="d1e423" n="2">Area et torcular non pascet eos,/ et vinum mentietur eis : /</ab>
        <ab xml:id="d1e426" n="3">non habitabunt in terra Domini./ Reversus est Ephraim in
          Aegyptum,/ et in Assyriis pollutum comedit./</ab>
        <ab xml:id="d1e429" n="4">Non libabunt Domino vinum,/ et non placebunt ei./ Sacrificia
          eorum quasi panis lugentium ;/ omnes qui comedent eum, contaminabuntur : / quia panis eorum
          animae ipsorum : / non intrabit in domum Domini./</ab>
        <ab xml:id="d1e432" n="5">Quid facietis in die solemni,/ in die festivitatis Domini ?/</ab>
        <ab xml:id="d1e436" n="6">Ecce enim profecti sunt a vastitate : / Aegyptus congregabit eos
          ;/ Memphis sepeliet eos : / desiderabile argentum eorum urtica haereditabit,/ lappa in
          tabernaculis eorum./</ab>
        <ab xml:id="d1e439" n="7">Venerunt dies visitationis,/ venerunt dies retributionis./
          Scitote, Israël,/ stultum prophetam,/ insanum virum spiritualem,/ propter multitudinem
          iniquitatis tuae,/ et multitudinem amentiae./</ab>
        <ab xml:id="d1e442" n="8">Speculator Ephraim cum Deo meo,/ propheta laqueus ruinae factus
          est super omnes vias ejus ;/ insania in domo Dei ejus./</ab>
        <ab xml:id="d1e445" n="9">Profunde peccaverunt, sicut in diebus Gabaa./ Recordabitur
          iniquitatis eorum,/ et visitabit peccata eorum./</ab>
        <ab xml:id="d1e448" n="10"> Quasi uvas in deserto inveni Israël,/ quasi prima poma ficulneae
          in cacumine ejus vidi patres eorum : / ipsi autem intraverunt ad Beelphegor,/ et abalienati
          sunt in confusionem,/ et facti sunt abominabiles sicut ea quae dilexerunt./</ab>
        <ab xml:id="d1e451" n="11"> Ephraim quasi avis avolavit ;/ gloria eorum a partu, et ab
          utero, et a conceptu./</ab>
        <ab xml:id="d1e455" n="12"> Quod etsi enutrierint filios suos,/ absque liberis eos faciam in
          hominibus ;/ sed et vae eis cum recessero ab eis !/</ab>
        <ab xml:id="d1e458" n="13"> Ephraim, ut vidi, Tyrus erat fundata in pulchritudine ;/ et
          Ephraim educet ad interfectorem filios suos./</ab>
        <ab xml:id="d1e461" n="14"> Da eis, Domine. Quid dabis eis ?/ da eis vulvam sine liberis, et
          ubera arentia./</ab>
        <ab xml:id="d1e464" n="15"> Omnes nequitiae eorum in Galgal,/ quia ibi exosos habui eos./
          Propter malitiam adinventionum eorum,/ de domo mea ejiciam eos ;/ non addam ut diligam eos
          : / omnes principes eorum recedentes./</ab>
        <ab xml:id="d1e467" n="16"> Percussus est Ephraim ;/ radix eorum exsiccata est : / fructum
          nequaquam facient,/ quod etsi genuerint,/ interficiam amantissima uteri eorum./</ab>
        <ab xml:id="d1e470" n="17"> Abjiciet eos Deus meus, quia non audierunt eum,/ et erunt vagi
          in nationibus.]</ab>
      </div>
      <div xml:id="d1e474" type="chap" n="10">
        <ab xml:id="d1e476" n="1">[Vitis frondosa Israël,/ fructus adaequatus est ei : / secundum
          multitudinem fructus sui multiplicavit altaria,/ juxta ubertatem terrae suae exuberavit
          simulacris./</ab>
        <ab xml:id="d1e479" n="2">Divisum est cor eorum, nunc interibunt ;/ ipse confringet
          simulacra eorum,/ depopulabitur aras eorum./</ab>
        <ab xml:id="d1e482" n="3">Quia nunc dicent: Non est rex nobis,/ non enim timemus Dominum
          ;/ et rex quid faciet nobis ?/</ab>
        <ab xml:id="d1e485" n="4">Loquimini verba visionis inutilis, et ferietis foedus ;/ et
          germinabit quasi amaritudo judicium super sulcos agri./</ab>
        <ab xml:id="d1e488" n="5">Vaccas Bethaven coluerunt habitatores Samariae ;/ quia luxit
          super eum populus ejus,/ et aeditui ejus super eum exsultaverunt/ in gloria ejus, quia
          migravit ab eo./</ab>
        <ab xml:id="d1e492" n="6">Siquidem et ipse in Assur delatus est,/ munus regi ultori./
          Confusio Ephraim capiet,/ et confundetur Israël in voluntate sua./</ab>
        <ab xml:id="d1e495" n="7">Transire fecit Samaria regem suum/ quasi spumam super faciem
          aquae./</ab>
        <ab xml:id="d1e498" n="8">Et disperdentur excelsa idoli, peccatum Israël ;/ lappa et
          tribulus ascendet super aras eorum : / et dicent montibus: Operite nos,/ et collibus : 
          Cadite super nos./</ab>
        <ab xml:id="d1e501" n="9">Ex diebus Gabaa peccavit Israël ;/ ibi steterunt./ Non
          comprehendet eos in Gabaa/ praelium super filios iniquitatis./</ab>
        <ab xml:id="d1e504" n="10"> Juxta desiderium meum corripiam eos : / congregabuntur super eos
          populi,/ cum corripientur propter duas iniquitates suas./</ab>
        <ab xml:id="d1e507" n="11"> Ephraim vitula docta diligere trituram,/ et ego transivi super
          pulchritudinem colli ejus : / ascendam super Ephraim,/ arabit Judas ;/ confringet sibi
          sulcos Jacob./</ab>
        <ab xml:id="d1e511" n="12"> Seminate vobis in justitia,/ et metite in ore misericordiae./
          Innovate vobis novale ;/ tempus autem requirendi Dominum,/ cum venerit qui docebit vos
          justitiam./</ab>
        <ab xml:id="d1e514" n="13"> Arastis impietatem,/ iniquitatem messuistis : / comedistis frugem
          mendacii,/ quia confisus es in viis tuis,/ in multitudine fortium tuorum./</ab>
        <ab xml:id="d1e517" n="14"> Consurget tumultus in populo tuo ;/ et omnes munitiones tuae
          vastabuntur,/ sicut vastatus est Salmana a domo ejus qui judicavit Baal/ in die praelii,
          matre super filios allisa./</ab>
        <ab xml:id="d1e520" n="15"> Sic fecit vobis Bethel,/ a facie malitiae nequitiarum
          vestrarum.]</ab>
      </div>
      <div xml:id="d1e524" type="chap" n="11">
        <ab xml:id="d1e526" n="1">[Sicut mane transiit, pertransiit rex Israël./ Quia puer Israël,
          et dilexi eum ;/ et ex Aegypto vocavi filium meum./</ab>
        <ab xml:id="d1e529" n="2">Vocaverunt eos, sic abierunt a facie eorum ;/ Baalim immolabant,
          et simulacris sacrificabant./</ab>
        <ab xml:id="d1e532" n="3">Et ego quasi nutritius Ephraim : / portabam eos in brachiis meis,/
          et nescierunt quod curarem eos./</ab>
        <ab xml:id="d1e535" n="4">In funiculis Adam traham eos,/ in vinculis caritatis ;/ et ero
          eis quasi exaltans jugum super maxillas eorum,/ et declinavi ad eum ut vesceretur./</ab>
        <ab xml:id="d1e538" n="5">Non revertetur in terram Aegypti, et Assur ipse rex ejus,/
          quoniam noluerunt converti./</ab>
        <ab xml:id="d1e542" n="6">Coepit gladius in civitatibus ejus,/ et consumet electos ejus,/
          et comedet capita eorum./</ab>
        <ab xml:id="d1e545" n="7">Et populus meus pendebit ad reditum meum ;/ jugum autem imponetur
          eis simul, quod non auferetur./</ab>
        <ab xml:id="d1e548" n="8">Quomodo dabo te, Ephraim ?/ protegam te, Israël ?/ Quomodo dabo
          te sicut Adama,/ ponam te ut Seboim ?/ Conversum est in me cor meum,/ pariter conturbata
          est poenitudo mea./</ab>
        <ab xml:id="d1e551" n="9">Non faciam furorem irae meae ;/ non convertar ut disperdam
          Ephraim,/ quoniam Deus ego, et non homo ;/ in medio tui sanctus,/ et non ingrediar
          civitatem./</ab>
        <ab xml:id="d1e554" n="10"> Post Dominum ambulabunt ;/ quasi leo rugiet,/ quia ipse rugiet,/
          et formidabunt filii maris./</ab>
        <ab xml:id="d1e557" n="11"> Et avolabunt quasi avis ex Aegypto,/ et quasi columba de terra
          Assyriorum : / et collocabo eos in domibus suis, dicit Dominus.]
        </ab>
        <ab xml:id="d1e562" n="12"> [Circumdedit me in negatione Ephraim,/ et in dolo domus Israël
          ;/ Judas autem testis descendit cum Deo,/ et cum sanctis fidelis.]</ab>
      </div>
      <div xml:id="d1e567" type="chap" n="12">
        <ab xml:id="d1e569" n="1">[Ephraim pascit ventum,/ et sequitur aestum ;/ tota die mendacium
          et vastitatem multiplicat : / et foedus cum Assyriis iniit,/ et oleum in Aegyptum
          ferebat./</ab>
        <ab xml:id="d1e572" n="2">Judicium ergo Domini cum Juda,/ et visitatio super Jacob : / juxta
          vias ejus, et juxta adinventiones ejus reddet ei./</ab>
        <ab xml:id="d1e575" n="3">In utero supplantavit fratrem suum,/ et in fortitudine sua
          directus est cum angelo./</ab>
        <ab xml:id="d1e578" n="4">Et invaluit ad angelum, et confortatus est ;/ flevit, et rogavit
          eum./ In Bethel invenit eum,/ et ibi locutus est nobiscum./</ab>
        <ab xml:id="d1e581" n="5">Et Dominus Deus exercituum,/ Dominus memoriale ejus./</ab>
        <ab xml:id="d1e585" n="6">Et tu ad Deum tuum converteris ;/ misericordiam et judicium
          custodi,/ et spera in Deo tuo semper./</ab>
        <ab xml:id="d1e588" n="7">Chanaan, in manu ejus statera dolosa,/ calumniam dilexit./</ab>
        <ab xml:id="d1e591" n="8">Et dixit Ephraim: Verumtamen dives effectus sum ;/ inveni idolum
          mihi : / omnes labores mei non invenient mihi iniquitatem quam peccavi./</ab>
        <ab xml:id="d1e594" n="9">Et ego Dominus Deus tuus ex terra Aegypti : / adhuc sedere te
          faciam in tabernaculis, sicut in diebus festivitatis./</ab>
        <ab xml:id="d1e597" n="10"> Et locutus sum super prophetas,/ et ego visionem multiplicavi,/
          et in manu prophetarum assimilatus sum./</ab>
        <ab xml:id="d1e600" n="11"> Si Galaad idolum, ergo frustra erant in Galgal bobus immolantes
          ;/ nam et altaria eorum quasi acervi super sulcos agri./</ab>
        <ab xml:id="d1e604" n="12"> Fugit Jacob in regionem Syriae,/ et servivit Israël in uxorem,/
          et in uxorem servavit./</ab>
        <ab xml:id="d1e607" n="13"> In propheta autem eduxit Dominus Israël de Aegypto,/ et in
          propheta servatus est./</ab>
        <ab xml:id="d1e610" n="14"> Ad iracundiam me provocavit Ephraim in amaritudinibus suis : / et
          sanguis ejus super eum veniet,/ et opprobrium ejus restituet ei Dominus suus.]</ab>
      </div>
      <div xml:id="d1e614" type="chap" n="13">
        <ab xml:id="d1e616" n="1">[Loquente Ephraim, horror invasit Israël ;/ et deliquit in Baal,
          et mortuus est./</ab>
        <ab xml:id="d1e619" n="2">Et nunc addiderunt ad peccandum ;/ feceruntque sibi conflatile de
          argento suo/ quasi similitudinem idolorum : / factura artificum totum est : / his ipsi
          dicunt: Immolate homines, vitulos adorantes./</ab>
        <ab xml:id="d1e622" n="3">Idcirco erunt quasi nubes matutina,/ et sicut ros matutinus
          praeteriens ;/ sicut pulvis turbine raptus ex area,/ et sicut fumus de fumario./</ab>
        <ab xml:id="d1e625" n="4">Ego autem Dominus Deus tuus, ex terra Aegypti ;/ et Deum absque
          me nescies,/ et salvator non est praeter me./</ab>
        <ab xml:id="d1e628" n="5">Ego cognovi te in deserto,/ in terra solitudinis./</ab>
        <ab xml:id="d1e632" n="6">Juxta pascua sua adimpleti sunt et saturati sunt ;/ et levaverunt
          cor suum, et obliti sunt mei./</ab>
        <ab xml:id="d1e635" n="7">Et ego ero eis quasi leaena,/ sicut pardus in via
          Assyriorum./</ab>
        <ab xml:id="d1e638" n="8">Occurram eis quasi ursa raptis catulis,/ et dirumpam interiora
          jecoris eorum,/ et consumam eos ibi quasi leo : / bestia agri scindet eos./</ab>
        <ab xml:id="d1e641" n="9">Perditio tua, Israël: tantummodo in me auxilium tuum./</ab>
        <ab xml:id="d1e644" n="10"> Ubi est rex tuus ?/ maxime nunc salvet te in omnibus urbibus
          tuis ;/ et judices tui, de quibus dixisti : / Da mihi regem et principes./</ab>
        <ab xml:id="d1e647" n="11"> Dabo tibi regem in furore meo,/ et auferam in indignatione
          mea./</ab>
        <ab xml:id="d1e651" n="12"> Colligata est iniquitas Ephraim ;/ absconditum peccatum
          ejus./</ab>
        <ab xml:id="d1e654" n="13"> Dolores parturientis venient ei : / ipse filius non sapiens : /
          nunc enim non stabit in contritione filiorum./</ab>
        <ab xml:id="d1e657" n="14"> De manu mortis liberabo eos ;/ de morte redimam eos./ Ero mors
          tua, o mors !/ morsus tuus ero, inferne !/ consolatio abscondita est ab oculis meis./</ab>
        <ab xml:id="d1e660" n="15"> Quia ipse inter fratres dividet : / adducet urentem ventum
          Dominus de deserto ascendentem,/ et siccabit venas ejus,/ et desolabit fontem ejus : / et
          ipse diripiet thesaurum omnis vasis desiderabilis.]</ab>
      </div>
      <div xml:id="d1e664" type="chap" n="14">
        <ab xml:id="d1e666" n="1">[Pereat Samaria, quoniam ad amaritudinem concitavit Deum suum !/
          in gladio pereant,/ parvuli eorum elidantur,/ et foetae ejus discindantur !]<pc
            ana="#pilcrow"/>
        </ab>
        <ab xml:id="d1e670" n="2">[Convertere, Israël, ad Dominum Deum tuum,/ quoniam corruisti in
          iniquitate tua./</ab>
        <ab xml:id="d1e673" n="3">Tollite vobiscum verba,/ et convertimini ad Dominum ; et dicite
          ei : / Omnem aufer iniquitatem, accipe bonum,/ et reddemus vitulos labiorum
          nostrorum./</ab>
        <ab xml:id="d1e676" n="4">Assur non salvabit nos : / super equum non ascendemus,/ nec
          dicemus ultra, Dii nostri opera manuum nostrarum : / quia ejus, qui in te est, misereberis
          pupilli./</ab>
        <ab xml:id="d1e679" n="5">Sanabo contritiones eorum ;/ diligam eos spontanee : / quia
          aversus est furor meus ab eis./</ab>
        <ab xml:id="d1e683" n="6">Ero quasi ros ;/ Israël germinabit sicut lilium,/ et erumpet
          radix ejus ut Libani./</ab>
        <ab xml:id="d1e686" n="7">Ibunt rami ejus,/ et erit quasi oliva gloria ejus,/ et odor ejus
          ut Libani./</ab>
        <ab xml:id="d1e689" n="8">Convertentur sedentes in umbra ejus ;/ vivent tritico, et
          germinabunt quasi vinea ;/ memoriale ejus sicut vinum Libani./</ab>
        <ab xml:id="d1e692" n="9">Ephraim, quid mihi ultra idola ?/ Ego exaudiam, et dirigam eum
          ego ut abietem virentem ;/ ex me fructus tuus inventus est./</ab>
        <ab xml:id="d1e695" n="10"> Quis sapiens, et intelliget ista? intelligens, et sciet haec ?/
          quia rectae viae Domini,/ et justi ambulabunt in eis ;/ praevaricatores vero corruent in
          eis.]</ab>
      </div>


    </body>
  </text>
</TEI>
